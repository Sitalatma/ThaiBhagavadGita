<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 15.1</title>
    <meta name="description" content="" />

    <link rel="stylesheet" type="text/css" href="/vedabase.css">
    <link href="https://fonts.googleapis.com/css?family=Taviraj" rel="stylesheet">
    <style>
     i {font-family: 'Taviraj', serif;font-size:1.1em;}
    </style>
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../15">
       บทที่ สิบห้า
    </a>
<!-- 15 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    <i>โยค</i> แห่งองค์ภควาน
  <h2>
</div>
<div class="bb r-verse">
  <h1>
  โศลก 1
  </h1>
</div>

<div class="r r-lang-en r-verse-text">
  
  <i>ศฺรี-ภควานฺ อุวาจ</i><br /><i>อูรฺธฺว-มูลมฺ อธฮ-ศาขมฺ</i><br /><i>อศฺวตฺตฺหํ ปฺราหุรฺ อวฺยยมฺ</i><br /><i>ฉนฺทาํสิ ยสฺย ปรฺณานิ</i><br /><i>ยสฺ ตํ เวท ส เวท-วิตฺ</i>
  
</div>

<div class="r r-lang-en r-synonyms">
  <p>
  <i>ศฺรี-ภควานฺ อุวาจ</i> - บุคลิกภาพสูงสุดแห่งพระเจ้าตรัส, <i>อูรฺธฺว-มูลมฺ</i> - ด้วยรากอยู่ ข้างบน, <i>อธฮ</i> - ลงข้างล่าง, <i>ศาขมฺ</i> - แยกแขนง, <i>อศฺวตฺตฺหมฺ</i> - ต้นไทร, <i>ปฺราหุฮ</i> - กล่าวไว้ว่า, <i>อวฺยยมฺ</i> - อมตะ, <i>ฉนฺทาํสิ</i> - ในบทมนต์พระ <i>เวท</i>, <i>ยสฺย</i> - ซึ่ง, <i>ปรฺณานิ</i> - ใบ, <i>ยฮ</i> - ผู้ใด ซึ่ง, <i>ตมฺ</i> - นั้น, <i>เวท</i> - รู้, <i>สฮ</i> - เขา, <i>เวท-วิตฺ</i> - ผู้รู้พระ <i>เวท</i>
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  บุคลิกภาพสูงสุดแห่งพระเจ้าตรัสว่า&nbsp;&nbsp;ได้กล่าวไว้ว่า&nbsp;&nbsp;มีต้นไทรที่ไม่มีวันตาย&nbsp;&nbsp;มีรากขึ้นข้างบน&nbsp;&nbsp;และกิ่งก้านสาขาลงข้างล่าง&nbsp;&nbsp;มีใบคือบทมนต์พระ&nbsp;&nbsp;<i>เวท</i>&nbsp;&nbsp;ผู้รู้ต้นไม้นี้คือผู้รู้คัมภีร์พระ&nbsp;&nbsp;<i>เวท</i>&nbsp;&nbsp;
  </p>
</div>

<div class="">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  หลังจากที่ได้สนทนากันถึงความสำคัญของ&nbsp;&nbsp;<i>ภกฺติ-โยค</i>&nbsp;&nbsp;อาจมีคำถามขึ้นมา<wbr>ว่า&nbsp;&nbsp;“คัมภีร์พระ&nbsp;&nbsp;<i>เวท</i>&nbsp;&nbsp;คืออะไร?”&nbsp;&nbsp;ได้อธิบายในบทนี้ว่าจุดมุ่งหมายของการศึกษาคัมภีร์<wbr>พระ&nbsp;&nbsp;<i>เวท</i>&nbsp;&nbsp;คือมาเข้าใจ&nbsp;&nbsp;<i>กฺฤษฺณ</i>&nbsp;&nbsp;ดังนั้น&nbsp;&nbsp;ผู้ที่อยู่ใน&nbsp;&nbsp;<i>กฺฤษฺณ</i>&nbsp;&nbsp;จิตสำนึก&nbsp;&nbsp;หรือผู้ปฏิบัติในการอุทิศ<wbr>ตนเสียสละรับใช้เป็นผู้รู้คัมภีร์พระ&nbsp;&nbsp;<i>เวท</i>&nbsp;&nbsp;เรียบร้อยแล้ว
  </p>
</div>

<div class="r r-lang-en r-paragraph">
  <p>
  การพันธนาการของโลกวัตถุนี้เปรียบเทียบกับต้นไทร&nbsp;&nbsp;ณ&nbsp;&nbsp;ที่นี้&nbsp;&nbsp;สำหรับผู้ปฏิบัติ<wbr>กิจกรรมเพื่อผลทางวัตถุ&nbsp;&nbsp;ต้นไทรนี้ไม่มีที่สิ้นสุด&nbsp;&nbsp;เขาจะเดินทางจากกิ่งก้านหนึ่งไปสู่อีกกิ่ง<wbr>ก้านหนึ่งและไปยังอีกกิ่งก้านหนึ่ง&nbsp;&nbsp;ต้นไม้แห่งธรรมชาติวัตถุนี้ไม่มีจุดจบ&nbsp;&nbsp;และผู้ที่ยึดติดกับ<wbr>ต้นไม้นี้จะไม่มีทางหลุดพ้นออกไปได้&nbsp;&nbsp;บทมนต์พระ&nbsp;&nbsp;<i>เวท</i>&nbsp;&nbsp;ที่หมายไว้เพื่อพัฒนาตัวเราเป็นใบ<wbr>ของต้นไม้นี้&nbsp;&nbsp;รากของต้นงอกขึ้นข้างบนเนื่องจากรากเหล่านี้เริ่มจากสถานที่ที่พระ&nbsp;&nbsp;<i>พฺรหฺมา</i>ทรงประทับอยู่&nbsp;&nbsp;ซึ่งเป็นดาวเคราะห์สูงสุดแห่งจักรวาลนี้&nbsp;&nbsp;หากผู้ใดสามารถเข้าใจต้นไม้<wbr>แห่งความหลงที่ไม่มีวันถูกทำลายนี้&nbsp;&nbsp;เขาจึงสามารถออกไปจากมันได้
  </p>
</div>

<div class="r r-lang-en r-paragraph">
  <p>
  เราควรเข้าใจวิธีการแก้เพื่อให้หลุดพ้น&nbsp;&nbsp;ในบทก่อน&nbsp;&nbsp;ๆ&nbsp;&nbsp;ได้อธิบายไว้ว่ามีหลายวิธี<wbr>ที่จะให้หลุดออกไปจากพันธนาการทางวัตถุ&nbsp;&nbsp;จนกระทั่งมาถึงบทที่สิบสาม&nbsp;&nbsp;เราพบว่าการ<wbr>อุทิศตนเสียสละรับใช้ต่อองค์&nbsp;&nbsp;<i>ภควานฺ</i>&nbsp;&nbsp;เป็นวิธีที่ดีที่สุด&nbsp;&nbsp;บัดนี้&nbsp;&nbsp;หลักพื้นฐานแห่งการอุทิศตน<wbr>เสียสละรับใช้คือการไม่ยึดติดกับกิจกรรมทางวัตถุ&nbsp;&nbsp;และมายึดมั่นกับการรับใช้ทิพย์ต่อ<wbr>พระองค์&nbsp;&nbsp;วิธีการที่จะตัดการยึดติดกับโลกวัตถุได้กล่าวไว้ในตอนต้นของบทนี้&nbsp;&nbsp;รากแห่ง<wbr>ความเป็นอยู่ทางวัตถุนี้งอกขึ้นข้างบน&nbsp;&nbsp;เช่นนี้หมายความว่าเริ่มจากแก่นสารทางวัตถุมวล<wbr>รวม&nbsp;&nbsp;จากดาวเคราะห์สูงสุดแห่งจักรวาล&nbsp;&nbsp;และจากที่นั่นจักรวาลทั้งหมดขยายออกด้วย<wbr>สาขาที่แยกแขนงออกมากมายซึ่งมาเป็นระบบดาวเคราะห์ต่าง&nbsp;&nbsp;ๆ&nbsp;&nbsp;ผลทางวัตถุที่ได้รับ<wbr>คือผลลัพธ์แห่งกิจกรรมต่าง&nbsp;&nbsp;ๆ&nbsp;&nbsp;ของสิ่งมีชีวิต&nbsp;&nbsp;เช่น&nbsp;&nbsp;การศาสนา&nbsp;&nbsp;การพัฒนาเศรษฐกิจ&nbsp;&nbsp;การ<wbr>สนองประสาทสัมผัส&nbsp;&nbsp;และความหลุดพ้น
  </p>
</div>

<div class="r r-lang-en r-paragraph">
  <p>
  ในโลกนี้ไม่มีประสบการณ์โดยตรงเกี่ยวกับต้นไม้ที่มีกิ่งก้านสาขาแยกแขนงลง<wbr>ข้างล่าง&nbsp;&nbsp;และมีรากขึ้นข้างบน&nbsp;&nbsp;ต้นไม้ชนิดนี้พบได้ที่ขอบสระน้ำ&nbsp;&nbsp;เราสามารถเห็นต้นไม้นี้<wbr>สะท้อนอยู่ในน้ำมีกิ่งก้านสาขาแยกลงข้างล่างและรากขึ้นข้างบน&nbsp;&nbsp;อีกนัยหนึ่ง&nbsp;&nbsp;ต้นไม้แห่ง<wbr>โลกวัตถุนี้เป็นเพียงภาพสะท้อนของต้นไม้จริงในโลกทิพย์&nbsp;&nbsp;การสะท้อนของโลกทิพย์นี้<wbr>สถิตอยู่ในความปรารถนาเหมือนกับการสะท้อนของต้นไม้สถิตอยู่ในน้ำ&nbsp;&nbsp;ความปรารถนา<wbr>หรือความต้องการเป็นต้นเหตุของสิ่งต่าง&nbsp;&nbsp;ๆ&nbsp;&nbsp;ที่สถิตในแสงแห่งวัตถุที่สะท้อนมานี้&nbsp;&nbsp;ผู้ที่<wbr>ปรารถนาจะออกไปจากความเป็นอยู่ทางวัตถุต้องรู้ถึงต้นไม้นี้อย่างละเอียดถี่ถ้วน&nbsp;&nbsp;ด้วย<wbr>การวิเคราะห์ศึกษาเราจึงสามารถตัดความสัมพันธ์จากมันออกไปได้
  </p>
</div>

<div class="r r-lang-en r-paragraph">
  <p>
  ต้นไม้ที่เป็นภาพสะท้อนจากของจริงนี้&nbsp;&nbsp;ถอดแบบออกมาเหมือนกันทุกอย่าง&nbsp;&nbsp;มี<wbr>ทุกสิ่งทุกอย่างที่มีอยู่ในโลกทิพย์&nbsp;&nbsp;พวกที่ไม่เชื่อในรูปลักษณ์คิดว่า&nbsp;&nbsp;<i>พฺรหฺมนฺ</i>&nbsp;&nbsp;เป็นรากของ<wbr>ต้นไม้วัตถุนี้&nbsp;&nbsp;ตามปรัชญา&nbsp;&nbsp;<i>สางฺขฺย</i>&nbsp;&nbsp;กล่าวว่าจากรากนี้&nbsp;&nbsp;<i>ปฺรกฺฤติ,ปุรุษ</i>&nbsp;&nbsp;ออกมา&nbsp;&nbsp;จาก<wbr>นั้นสาม&nbsp;&nbsp;<i>คุณ</i>&nbsp;&nbsp;ออกมา&nbsp;&nbsp;จากนั้นธาตุหยาบทั้งห้า&nbsp;&nbsp;(<i>ปญฺจ-มหา-ภูต</i>)&nbsp;&nbsp;ออกมา&nbsp;&nbsp;จากนั้น<wbr>ประสาทสัมผัสทั้งสิบ&nbsp;&nbsp;(<i>ทเศนฺทฺริย</i>)&nbsp;&nbsp;จิตใจ&nbsp;&nbsp;ฯลฯ&nbsp;&nbsp;ดังนี้&nbsp;&nbsp;พวกเขาแบ่งโลกวัตถุทั้งหมดเป็น<wbr>ยี่สิบสี่ธาตุ&nbsp;&nbsp;หาก&nbsp;&nbsp;<i>พฺรหฺมนฺ</i>&nbsp;&nbsp;เป็นศูนย์กลางของปรากฏการณ์ทั้งหมด&nbsp;&nbsp;โลกวัตถุนี้ก็เป็น<wbr>ปรากฏการณ์ของศูนย์กลาง&nbsp;&nbsp;180&nbsp;&nbsp;องศาและอีก&nbsp;&nbsp;180&nbsp;&nbsp;องศา&nbsp;&nbsp;เป็นโลกทิพย์&nbsp;&nbsp;โลกวัตถุเป็น<wbr>ภาพสะท้อนที่กลับตาลปัตร&nbsp;&nbsp;ดังนั้น&nbsp;&nbsp;โลกทิพย์จะต้องมีความหลากหลายเช่นเดียวกัน&nbsp;&nbsp;แต่<wbr>ในความเป็นจริง&nbsp;&nbsp;<i>ปฺรกฺฤติ</i>&nbsp;&nbsp;เป็นพลังงานเบื้องต่ำขององค์&nbsp;&nbsp;<i>ภควานฺ</i>&nbsp;&nbsp;และ&nbsp;&nbsp;<i>ปุรุษ</i>&nbsp;&nbsp;คือตัวองค์<wbr>&nbsp;&nbsp;<i>ภควานฺ</i>&nbsp;&nbsp;นั่นคือคำอธิบายใน&nbsp;&nbsp;<i>ภควทฺ-คีตา</i>&nbsp;&nbsp;เนื่องจากปรากฏการณ์นี้เป็นวัตถุ&nbsp;&nbsp;จึงไม่ถาวรภาพสะท้อนไม่ถาวรเพราะว่าบางครั้งมองเห็นและบางครั้งมองไม่เห็น&nbsp;&nbsp;แต่ของแท้ที่ทำให้<wbr>ได้ภาพสะท้อนมานั้นเป็นอมตะ&nbsp;&nbsp;ภาพสะท้อนวัตถุจากต้นไม้จริงจะต้องถูกตัดออก&nbsp;&nbsp;เมื่อ<wbr>กล่าวว่าบุคคลรู้คัมภีร์พระ&nbsp;&nbsp;<i>เวท</i>&nbsp;&nbsp;หมายความว่า&nbsp;&nbsp;เขารู้ว่าจะตัดการยึดติดกับโลกวัตถุนี้ให้<wbr>ออกไปได้อย่างไร&nbsp;&nbsp;หากรู้วิธีการนี้&nbsp;&nbsp;เขาเป็นผู้รู้คัมภีร์พระ&nbsp;&nbsp;<i>เวท</i>&nbsp;&nbsp;โดยแท้จริง&nbsp;&nbsp;ผู้ที่หลงใหลอยู่กับ<wbr>สูตรพิธีกรรมต่าง&nbsp;&nbsp;ๆ&nbsp;&nbsp;ของพระ&nbsp;&nbsp;<i>เวท</i>&nbsp;&nbsp;เท่ากับหลงอยู่กับใบสีเขียวอันสวยงามของต้นไม้&nbsp;&nbsp;โดย<wbr>ไม่รู้จุดมุ่งหมายของคัมภีร์พระ&nbsp;&nbsp;<i>เวท</i>&nbsp;&nbsp;อย่างแท้จริง&nbsp;&nbsp;จุดมุ่งหมายของคัมภีร์พระ&nbsp;&nbsp;<i>เวท</i>&nbsp;&nbsp;เหมือนดัง<wbr>ที่บุคลิกภาพสูงสุดแห่งพระเจ้าทรงเปิดเผยคือ&nbsp;&nbsp;ให้ตัดภาพสะท้อนของต้นไม้นี้ออกและ<wbr>บรรลุถึงต้นไม้ที่แท้จริงแห่งโลกทิพย์
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../14/27">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../15/2">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
