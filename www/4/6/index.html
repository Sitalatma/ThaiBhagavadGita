<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 4.6</title>
    <meta name="description" content="" />

    <link rel="stylesheet" type="text/css" href="/vedabase.css">
    <link href="https://fonts.googleapis.com/css?family=Taviraj" rel="stylesheet">
    <style>
     i {font-family: 'Taviraj', serif;font-size:1.1em;}
    </style>
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../4">
       บทที่ สี่
    </a>
<!-- 4 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    ความรู้ทิพย์
  <h2>
</div>
<div class="bb r-verse">
  <h1>
  โศลก 6
  </h1>
</div>

<div class="r r-lang-en r-verse-text">
  
  <i>อโช ′ปิ สนฺนฺ อวฺยยาตฺมา</i><br /><i>ภูตานามฺ อีศฺวโร ′ปิ สนฺ</i><br /><i>ปฺรกฺฤติํ สฺวามฺ อธิษฺฐาย</i><br /><i>สมฺภวามฺยฺ อาตฺม-มายยา</i>
  
</div>

<div class="r r-lang-en r-synonyms">
  <p>
  <i>อชฮ</i> - ไม่มีการเกิด, <i>อปิ</i> - ถึงแม้ว่า, <i>สนฺ</i> - เป็นเช่นนั้น, <i>อวฺยย</i> - ไม่มีการเสื่อมสลาย, <i>อาตฺมา</i> - ร่างกาย, <i>ภูตานามฺ</i> - ของผู้ที่เกิดทั้งหมด, <i>อีศฺวรฮ</i> - องค์ภควาน, <i>อปิ</i> - ถึงแม้ว่า, <i>สนฺ</i> - เป็นเช่นนั้น, <i>ปฺรกฺฤติมฺ</i> - ในรูปทิพย์, <i>สฺวามฺ</i> - ของตัวข้า, <i>อธิษฺฐาย</i> - สถิตเช่นนั้น, <i>สมฺภวามิ</i> - ข้าอวตาร, <i>อาตฺม-มายยา</i> - ด้วยพลังเบื้องสูงของข้า
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  แม้ไม่มีการเกิด&nbsp;&nbsp;ร่างทิพย์ของข้าไม่เคยเสื่อมสลาย&nbsp;&nbsp;และแม้เป็นเจ้าแห่งมวลชีวิตข้าก็ยังปรากฏในร่างทิพย์เดิมของข้าทุก&nbsp;&nbsp;ๆ&nbsp;&nbsp;กัป
  </p>
</div>

<div class="">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  องค์&nbsp;&nbsp;<i>ภควานฺ</i>&nbsp;&nbsp;ตรัสเกี่ยวกับลักษณะพิเศษแห่งการเกิดของพระองค์&nbsp;&nbsp;แม้ทรงอาจ<wbr>ปรากฏพระวรกายคล้ายบุคคลธรรมดา&nbsp;&nbsp;แต่ทรงจำทุกสิ่งทุกอย่างเกี่ยวกับ&nbsp;&nbsp;“การเสด็จ<wbr>มา”&nbsp;&nbsp;หลายต่อหลายชาติของพระองค์ในอดีตได้&nbsp;&nbsp;ขณะที่มนุษย์ธรรมดาไม่สามารถจำได้<wbr>ว่าได้ทำอะไรไปเมื่อหลายชั่วโมงก่อนหน้านี้&nbsp;&nbsp;หากมีใครมาถามว่าท่านได้ทำอะไรเมื่อวาน<wbr>นี้ในเวลาเดียวกัน&nbsp;&nbsp;สำหรับคนทั่วไปจะให้ตอบโดยทันทีได้ยากมาก&nbsp;&nbsp;แน่นอนว่าต้องเค้น<wbr>ความจำว่าเมื่อวานนี้และเวลาเดียวกันนี้ได้ทำอะไรอยู่&nbsp;&nbsp;ถึงกระนั้น&nbsp;&nbsp;ยังมีบ่อยครั้งที่มนุษย์<wbr>กล้าอ้างว่าตนเป็นองค์&nbsp;&nbsp;<i>ภควานฺ</i>&nbsp;&nbsp;หรือ&nbsp;&nbsp;<i>กฺฤษฺณ</i>&nbsp;&nbsp;เราไม่ควรหลงผิดกับคำกล่าวอ้างที่ไร้สาระ<wbr>เช่นนี้&nbsp;&nbsp;จากนั้นองค์&nbsp;&nbsp;<i>ภควานฺ</i>&nbsp;&nbsp;ทรงอธิบายถึง&nbsp;&nbsp;<i>ปฺรกฺฤติ</i>&nbsp;&nbsp;หรือพระวรกายของพระองค์&nbsp;&nbsp;คำว่า&nbsp;&nbsp;<i>ปฺรกฺฤติ</i>&nbsp;&nbsp;มีความหมายเช่นเดียวกับคำว่า&nbsp;&nbsp;<i>สฺวรูป</i>&nbsp;&nbsp;“ธรรมชาติ”&nbsp;&nbsp;หรือ&nbsp;&nbsp;“รูปลักษณ์ของ<wbr>ตนเอง”&nbsp;&nbsp;องค์&nbsp;&nbsp;<i>ภควานฺ</i>&nbsp;&nbsp;ตรัสว่าพระองค์ทรงปรากฏมาในพระวรกายของพระองค์เอง&nbsp;&nbsp;ทรง<wbr>มิได้เปลี่ยนพระวรกายของพระองค์เยี่ยงสิ่งมีชีวิตทั่วไปที่เปลี่ยนจากร่างหนึ่งไปสู่อีกร่าง<wbr>หนึ่ง&nbsp;&nbsp;พันธวิญญาณอาจมีร่างหนึ่งในชาตินี้แต่จะมีร่างอื่นในชาติหน้า&nbsp;&nbsp;ในโลกวัตถุสิ่งมีชีวิต<wbr>ไม่มีร่างกายที่ถาวร&nbsp;&nbsp;แต่จะเปลี่ยนจากร่างหนึ่งไปสู่อีกร่างหนึ่ง&nbsp;&nbsp;อย่างไรก็ดี&nbsp;&nbsp;องค์<wbr>&nbsp;&nbsp;<i>ภควานฺ</i>&nbsp;&nbsp;ทรงมิได้เป็นเช่นนั้น&nbsp;&nbsp;เมื่อใดที่ทรงปรากฏ&nbsp;&nbsp;จะทรงปรากฏในร่างเดิมด้วยพลังเบื้อง<wbr>สูงของพระองค์&nbsp;&nbsp;อีกนัยหนึ่ง&nbsp;&nbsp;<i>กฺฤษฺณ</i>&nbsp;&nbsp;ทรงปรากฏพระวรกายในโลกวัตถุนี้ในร่างอมตะเดิม<wbr>แท้ของพระองค์ที่มีสองกร&nbsp;&nbsp;ทรงขลุ่ย&nbsp;&nbsp;ทรงปรากฏมาในร่างอมตะของพระองค์เหมือนเดิมโดยปราศจากมลทินของโลกวัตถุนี้&nbsp;&nbsp;แม้ทรงปรากฏในร่างทิพย์เดิมและทรงเป็นพระผู้เป็น<wbr>เจ้าแห่งจักรวาล&nbsp;&nbsp;แต่ยังปรากฏว่าทรงประสูติเหมือนกับสิ่งมีชีวิตธรรมดาทั่วไป&nbsp;&nbsp;และแม้ว่า<wbr>พระวรกายของพระองค์ทรงไม่เสื่อมสลายเหมือนร่างวัตถุ&nbsp;&nbsp;ยังปรากฏว่าองค์&nbsp;&nbsp;<i>ศฺรี</i>&nbsp;&nbsp;<i>กฺฤษฺณ</i>&nbsp;&nbsp;ทรงเจริญเติบโตจากวัยทารกมาเป็นวัยเด็ก&nbsp;&nbsp;และจากวัยเด็กมาเป็นวัยหนุ่ม&nbsp;&nbsp;แต่เป็นที่น่า<wbr>อัศจรรย์ว่าพระองค์ทรงไม่แก่ไปกว่าวัยหนุ่ม&nbsp;&nbsp;ขณะที่อยู่ในสมรภูมิ&nbsp;&nbsp;<i>กุรุเกฺษตฺร</i>&nbsp;&nbsp;ทรงมีพระ<wbr>ราชนัดดาหลายองค์อยู่ที่พระราชวัง&nbsp;&nbsp;อีกนัยหนึ่ง&nbsp;&nbsp;พระองค์ทรงมีพระชนมายุค่อนข้าง<wbr>มากจากการคำนวณทางวัตถุ&nbsp;&nbsp;แต่ทรงดูเหมือนเด็กหนุ่มที่มีอายุประมาณยี่สิบถึงยี่สิบ<wbr>ห้าพรรษา&nbsp;&nbsp;เราไม่เคยเห็นภาพของ&nbsp;&nbsp;<i>กฺฤษฺณ</i>&nbsp;&nbsp;ในร่างของผู้สูงอายุ&nbsp;&nbsp;เพราะพระองค์ทรงไม่ชรา<wbr>เหมือนพวกเราถึงแม้ทรงเป็นบุคคลผู้อาวุโสที่สุดในขบวนการสร้างทั้งหมด&nbsp;&nbsp;ไม่ว่าในอดีตปัจจุบัน&nbsp;&nbsp;และอนาคต&nbsp;&nbsp;ทั้งพระวรกายและสติปัญญาของพระองค์ทรงไม่เคยเสื่อมสลาย<wbr>หรือเปลี่ยนแปลง&nbsp;&nbsp;ฉะนั้น&nbsp;&nbsp;จึงปรากฏชัดเจนว่าถึงแม้จะทรงประทับอยู่ในโลกวัตถุ&nbsp;&nbsp;แต่<wbr>ทรงอยู่ในร่างอมตะที่ไม่มีการเกิด&nbsp;&nbsp;เปี่ยมไปด้วยความสุขเกษมสำราญและความรู้&nbsp;&nbsp;พระ<wbr>วรกายทิพย์และสติปัญญาของพระองค์ทรงไม่มีการเปลี่ยนแปลง&nbsp;&nbsp;อันที่จริงการปรากฏ<wbr>และไม่ปรากฏของพระองค์ทรงเปรียบเสมือนกับดวงอาทิตย์ขึ้น&nbsp;&nbsp;ที่ค่อย&nbsp;&nbsp;ๆ&nbsp;&nbsp;เคลื่อนผ่าน<wbr>หน้าเราและหายลับจากสายตาของเราไป&nbsp;&nbsp;เมื่อดวงอาทิตย์ลับตาเราคิดว่าดวงอาทิตย์ตกและเมื่อดวงอาทิตย์อยู่ในสายตาของเรา&nbsp;&nbsp;เราคิดว่าดวงอาทิตย์อยู่บนขอบฟ้า&nbsp;&nbsp;อันที่จริงดวงอาทิตย์อยู่ในตำแหน่งถาวรเสมอ&nbsp;&nbsp;แต่เนื่องมาจากข้อบกพร่องของเราเอง&nbsp;&nbsp;ประสาท<wbr>สัมผัสที่สมบูรณ์ไม่เพียงพอของเราคำนวณการปรากฏและไม่ปรากฏของดวงอาทิตย์<wbr>ในท้องฟ้า&nbsp;&nbsp;และเพราะว่าการปรากฏและไม่ปรากฏของ&nbsp;&nbsp;<i>กฺฤษฺณ</i>&nbsp;&nbsp;ทรงแตกต่างจากสิ่งมี<wbr>ชีวิตสามัญธรรมดาทั่วไปโดยสิ้นเชิง&nbsp;&nbsp;จึงเป็นหลักฐานว่าพระองค์ทรงเป็นอมตะ&nbsp;&nbsp;เปี่ยมไป<wbr>ด้วยความสุขเกษมสำราญและความรู้&nbsp;&nbsp;อันเนื่องมาจากพลังอำนาจเบื้องสูงของพระองค์และปราศจากมลทินจากธรรมชาติวัตถุ&nbsp;&nbsp;คัมภีร์พระ&nbsp;&nbsp;<i>เวท</i>&nbsp;&nbsp;ได้ยืนยันไว้เช่นกันว่า&nbsp;&nbsp;บุคลิกภาพ<wbr>สูงสุดแห่งพระเจ้าทรงไม่มีการเกิด&nbsp;&nbsp;แต่ยังปรากฏว่าพระองค์ทรงเกิดมาในอวตารหลาก<wbr>หลายมากมาย&nbsp;&nbsp;ภาคผนวกของวรรณกรรมพระ&nbsp;&nbsp;<i>เวท</i>&nbsp;&nbsp;ยืนยันไว้เช่นกันว่า&nbsp;&nbsp;แม้ดูเหมือนว่าจะ<wbr>มีการเกิด&nbsp;&nbsp;แต่พระองค์ทรงไม่มีการเปลี่ยนแปลงพระวรกาย&nbsp;&nbsp;ใน&nbsp;&nbsp;<i>ภาควต</i>&nbsp;&nbsp;พระองค์<wbr>ทรงปรากฏต่อหน้าพระพักตร์ของพระมารดาในรูปของพระ&nbsp;&nbsp;<i>นารายณ</i>&nbsp;&nbsp;สี่กร&nbsp;&nbsp;พร้อมทั้ง<wbr>เครื่องประดับหกชนิดด้วยความมั่งคั่งสมบูรณ์&nbsp;&nbsp;การปรากฏมาในพระวรกายอมตะเดิม<wbr>แท้ของพระองค์ทรงเป็นพระเมตตาธิคุณอันหาที่สุดมิได้ที่ทรงประทานแก่สิ่งมีชีวิต&nbsp;&nbsp;เพื่อ<wbr>ให้พวกเราสามารถทำสมาธิอยู่ที่องค์&nbsp;&nbsp;<i>ภควานฺ</i>&nbsp;&nbsp;ได้ตามความเป็นจริง&nbsp;&nbsp;มิใช่เป็นการกุขึ้นหรือ<wbr>เป็นจินตนาการจากจิตใจของเรา&nbsp;&nbsp;ดังเช่นพวก&nbsp;&nbsp;<i>มายาวาที</i>&nbsp;&nbsp;คิดผิด&nbsp;&nbsp;ๆ&nbsp;&nbsp;ว่าพระวรกายขององค์<wbr>&nbsp;&nbsp;<i>ภควานฺ</i>&nbsp;&nbsp;ทรงควรเป็นเช่นนั้นหรือเช่นนี้&nbsp;&nbsp;คำว่า&nbsp;&nbsp;<i>มายา</i>&nbsp;&nbsp;หรือ&nbsp;&nbsp;<i>อาตฺม-มายา</i>&nbsp;&nbsp;หมายถึงพระ<wbr>เมตตาธิคุณอันหาที่สุดมิได้ขององค์&nbsp;&nbsp;<i>ภควานฺ</i>&nbsp;&nbsp;ตามพจนานุกรม&nbsp;&nbsp;<i>วิศฺว-โกศ</i>&nbsp;&nbsp;องค์&nbsp;&nbsp;<i>ภควานฺ</i>&nbsp;&nbsp;ทรงมีจิตสำนึกถึงการปรากฏและไม่ปรากฏของพระองค์ในอดีต&nbsp;&nbsp;แต่สิ่งมีชีวิตจะลืมทุก<wbr>สิ่งทุกอย่างเกี่ยวกับอดีตชาติทันทีที่ได้รับร่างใหม่&nbsp;&nbsp;พระองค์ทรงเป็นองค์&nbsp;&nbsp;<i>ภควานฺ</i>&nbsp;&nbsp;ของมวล<wbr>ชีวิต&nbsp;&nbsp;เพราะทรงปฏิบัติกิจกรรมอันมหัศจรรย์เหนือมนุษย์ขณะที่ทรงประทับอยู่บนโลก<wbr>นี้&nbsp;&nbsp;ดังนั้น&nbsp;&nbsp;องค์&nbsp;&nbsp;<i>ภควานฺ</i>&nbsp;&nbsp;ทรงเป็นสัจธรรมเหมือนเดิมอยู่เสมอ&nbsp;&nbsp;และทรงเป็นสัจธรรมที่ไม่มี<wbr>ข้อแตกต่างระหว่างพระวรกายและดวงวิญญาณของพระองค์&nbsp;&nbsp;หรือระหว่างคุณสมบัติ<wbr>และพระวรกายของพระองค์&nbsp;&nbsp;อาจมีคำถามว่าแล้วทำไมองค์&nbsp;&nbsp;<i>ภควานฺ</i>&nbsp;&nbsp;จึงทรงปรากฏและไม่<wbr>ปรากฏบนโลกนี้&nbsp;&nbsp;คำถามนี้จะอธิบายในโศลกต่อไป
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../4/5">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../4/7">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
