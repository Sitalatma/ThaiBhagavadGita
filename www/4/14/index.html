<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 4.14</title>
    <meta name="description" content="" />

    <link rel="stylesheet" type="text/css" href="/vedabase.css">
    <link href="https://fonts.googleapis.com/css?family=Taviraj" rel="stylesheet">
    <style>
     i {font-family: 'Taviraj', serif;font-size:1.1em;}
    </style>
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../4">
       บทที่ สี่
    </a>
<!-- 4 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    ความรู้ทิพย์
  <h2>
</div>
<div class="bb r-verse">
  <h1>
  โศลก 14
  </h1>
</div>

<div class="r r-lang-en r-verse-text">
  
  <i>น มาํ กรฺมาณิ ลิมฺปนฺติ</i><br /><i>น เม กรฺม-ผเล สฺปฺฤหา</i><br /><i>อิติ มาํ โย ′ภิชานาติ</i><br /><i>กรฺมภิรฺ น ส พธฺยเต</i>
  
</div>

<div class="r r-lang-en r-synonyms">
  <p>
  <i>น</i> - ไม่เคย, <i>มามฺ</i> - ข้า, <i>กรฺมาณิ</i> - งานทุกชนิด, <i>ลิมฺปนฺติ</i> - มีผล, <i>น</i> - ไม่, <i>เม</i> - ของข้า, <i>กรฺม-ผเล</i> - ในการกระทำเพื่อผลทางวัตถุ, <i>สฺปฺฤหา</i> - ปรารถนา, <i>อิติ</i> - ดังนั้น, <i>มามฺ</i> - ข้า, <i>ยฮ</i> - ผู้ซึ่ง, <i>อภิชานาติ</i> - ทราบ, <i>กรฺมภิฮ</i> - ด้วยผลแห่งกรรมนี้, <i>น</i> - ไม่เคย, <i>สฮ</i> - เขา, <i>พธฺยเต</i> - ถูกพันธนาการ
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  ไม่มีงานใดที่มีผลกระทบต่อข้า&nbsp;&nbsp;หรือว่าข้าปรารถนาผลแห่งการกระทำใด&nbsp;&nbsp;ๆ&nbsp;&nbsp;ผู้ที่เข้าใจสัจธรรมเกี่ยวกับตัวข้าเช่นนี้&nbsp;&nbsp;จะไม่ถูกพันธนาการอยู่ในผลกรรมทางวัตถุ
  </p>
</div>

<div class="">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  ดังเช่นมีกฎหมายธรรมนูญในโลกวัตถุกล่าวว่า&nbsp;&nbsp;<i>กฺษตฺริย</i>&nbsp;&nbsp;ทรงไม่ทำผิด&nbsp;&nbsp;หรือว่า<wbr>&nbsp;&nbsp;<i>กฺษตฺริย</i>&nbsp;&nbsp;ทรงอยู่เหนือกฎหมายรัฐธรรมนูญ&nbsp;&nbsp;ในลักษณะเดียวกัน&nbsp;&nbsp;ถึงแม้ว่าองค์<wbr>&nbsp;&nbsp;<i>ภควานฺ</i>&nbsp;&nbsp;ทรงเป็นผู้สร้างโลกวัตถุนี้&nbsp;&nbsp;แต่พระองค์ทรงไม่ได้รับผลกระทบใด&nbsp;&nbsp;ๆ&nbsp;&nbsp;จากกิจกรรม<wbr>ในโลกวัตถุนี้เลย&nbsp;&nbsp;พระองค์ทรงเป็นผู้สร้างและทรงอยู่นอกเหนือจากการสร้าง&nbsp;&nbsp;ในขณะที่<wbr>สิ่งมีชีวิตถูกพันธนาการอยู่กับผลตอบแทนของกิจกรรมทางวัตถุเพราะมีนิสัยชอบเป็น<wbr>เจ้าครองทรัพยากรวัตถุ&nbsp;&nbsp;เปรียบเทียบได้กับเจ้าของกิจการที่ไม่รับผิดชอบต่อกิจกรรม<wbr>ของคนงานไม่ว่าจะถูกหรือผิด&nbsp;&nbsp;แต่ตัวคนงานเองเป็นผู้รับผิดชอบ&nbsp;&nbsp;สิ่งมีชีวิตปฏิบัติใน<wbr>แต่ละกิจกรรมเพื่อสนองประสาทสัมผัสของตน&nbsp;&nbsp;กิจกรรมเหล่านี้องค์&nbsp;&nbsp;<i>ภควานฺ</i>&nbsp;&nbsp;ทรงมิได้เป็น<wbr>ผู้บัญญัติ&nbsp;&nbsp;เพื่อความเจริญก้าวหน้าในการสนองประสาทสัมผัสสิ่งมีชีวิตจึงปฏิบัติงาน<wbr>ในโลกนี้&nbsp;&nbsp;และใฝ่ฝันที่จะได้รับความสุขบนสวรรค์หลังจากตายไป&nbsp;&nbsp;องค์&nbsp;&nbsp;<i>ภควานฺ</i>&nbsp;&nbsp;ทรงเป็นผู้<wbr>มีความเต็มเปี่ยมอยู่ในพระองค์เอง&nbsp;&nbsp;ไม่ทรงหลงใหลอยู่กับสิ่งที่เรียกว่าความสุขบนสวรรค์เทวดาบนสรวงสวรรค์ทรงเป็นเพียงผู้ปฏิบัติรับใช้ของพระองค์&nbsp;&nbsp;เจ้าของกิจการไม่เคย<wbr>ปรารถนาความสุขชั้นต่ำเหมือนเช่นพวกคนงานปรารถนา&nbsp;&nbsp;พระองค์ทรงปลีกตัวให้ห่าง<wbr>จากกิจกรรมและผลกรรมทางวัตถุ&nbsp;&nbsp;ตัวอย่างเช่น&nbsp;&nbsp;ฝนไม่ต้องรับผิดชอบต่อพืชพันธุ์ต่าง&nbsp;&nbsp;ๆที่ปรากฏบนโลก&nbsp;&nbsp;ถึงแม้ว่าหากไม่มีฝนพืชพันธุ์ต่าง&nbsp;&nbsp;ๆ&nbsp;&nbsp;ก็ไม่สามารถเจริญเติบโตขึ้นมาได้พระ&nbsp;&nbsp;<i>เวท</i>&nbsp;&nbsp;<i>สฺมฺฤติ</i>&nbsp;&nbsp;ได้ยืนยันความจริงนี้&nbsp;&nbsp;ดังต่อไปนี้
  </p>
</div>

<div class="r r-lang-en r-verse-text">
  
  <i>นิมิตฺต-มาตฺรมฺ เอวาสะอุ</i><br /><i>สฺฤชฺยานาํ สรฺค-กรฺมณิ</i><br /><i>ปฺรธาน-การณี-ภูตา</i><br /><i>ยโต ไว สฺฤชฺย-ศกฺตยฮ</i>
  
</div>

<div class="r r-lang-en r-paragraph">
  <p>
  “ในการสร้างวัตถุ&nbsp;&nbsp;องค์&nbsp;&nbsp;<i>ภควานฺ</i>&nbsp;&nbsp;ทรงเป็นเพียงแหล่งกำเนิดสูงสุด&nbsp;&nbsp;แหล่งกำเนิดโดยตรงคือ<wbr>ธรรมชาติวัตถุซึ่งทำให้เกิดปรากฏการณ์แห่งจักรวาล”&nbsp;&nbsp;สิ่งมีชีวิตที่สร้างขึ้นมามีมากมายเช่น&nbsp;&nbsp;เทวดา&nbsp;&nbsp;มนุษย์&nbsp;&nbsp;และสัตว์ที่ต่ำกว่า&nbsp;&nbsp;ทั้งหมดขึ้นอยู่กับผลกรรมในอดีตไม่ว่าดีหรือชั่วองค์&nbsp;&nbsp;<i>ภควานฺ</i>&nbsp;&nbsp;ทรงเพียงแต่ให้สิ่งอำนวยความสะดวกอันเหมาะสมสำหรับกิจกรรมเหล่า<wbr>นี้&nbsp;&nbsp;และทรงให้กฎข้อบังคับตามระดับของธรรมชาติ&nbsp;&nbsp;แต่พระองค์ทรงไม่รับผิดชอบต่อ<wbr>กิจกรรมทั้งในอดีตและปัจจุบันของพวกเขา&nbsp;&nbsp;ใน&nbsp;&nbsp;<i>เวทานฺต-สูตฺร</i>&nbsp;&nbsp;(2.1.34)&nbsp;&nbsp;ได้ยืนยันไว้ว่า&nbsp;&nbsp;<i>ไวษมฺย-ไนรฺฆฺเฤณฺย&nbsp;&nbsp;น&nbsp;&nbsp;สาเปกฺษตฺวาตฺ</i>&nbsp;&nbsp;องค์&nbsp;&nbsp;<i>ภควานฺ</i>&nbsp;&nbsp;ทรงไม่เคยลำเอียงต่อสิ่งมีชีวิตใด&nbsp;&nbsp;ๆสิ่งมีชีวิตรับผิดชอบต่อการกระทำของตนเอง&nbsp;&nbsp;พระองค์ทรงเพียงแต่ให้สิ่งอำนวยความ<wbr>สะดวกโดยผ่านผู้แทนทางธรรมชาติวัตถุหรือพลังงานเบื้องต่ำ&nbsp;&nbsp;ผู้ใดที่รอบรู้ความละเอียด<wbr>อ่อนทั้งหลายของกฎแห่งกรรม&nbsp;&nbsp;หรือกิจกรรมเพื่อหวังผลนี้จะไม่ได้รับผลกระทบจากผล<wbr>กรรม&nbsp;&nbsp;หรืออีกนัยหนึ่ง&nbsp;&nbsp;บุคคลผู้เข้าใจธรรมชาติทิพย์ขององค์&nbsp;&nbsp;<i>ภควานฺ</i>&nbsp;&nbsp;เป็นผู้มีความชำนาญ<wbr>ใน&nbsp;&nbsp;<i>กฺฤษฺณ</i>&nbsp;&nbsp;จิตสำนึก&nbsp;&nbsp;ดังนั้น&nbsp;&nbsp;เขาไม่อยู่ภายใต้กฎแห่งกรรม&nbsp;&nbsp;ผู้ที่ไม่ทราบธรรมชาติทิพย์<wbr>ของพระองค์&nbsp;&nbsp;และคิดว่ากิจกรรมขององค์&nbsp;&nbsp;<i>ภควานฺ</i>&nbsp;&nbsp;ทรงมุ่งไปที่ผลทางวัตถุเหมือนดังเช่น<wbr>กิจกรรมของสิ่งมีชีวิตธรรมดาทั่วไป&nbsp;&nbsp;แน่นอนว่าเขาจะถูกพันธนาการอยู่ในผลกรรมทาง<wbr>วัตถุ&nbsp;&nbsp;แต่ผู้ที่รู้สัจธรรมสูงสุดเป็นดวงวิญญาณที่หลุดพ้นและมั่นคงอยู่ใน&nbsp;&nbsp;<i>กฺฤษฺณ</i>&nbsp;&nbsp;จิตสำนึก
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../4/13">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../4/15">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
