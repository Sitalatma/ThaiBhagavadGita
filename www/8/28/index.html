<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 8.28</title>
    <meta name="description" content="" />

    <link rel="stylesheet" type="text/css" href="/vedabase.css">
    <link href="https://fonts.googleapis.com/css?family=Taviraj" rel="stylesheet">
    <style>
     i {font-family: 'Taviraj', serif;font-size:1.1em;}
    </style>
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../8">
       บทที่ แปด
    </a>
<!-- 8 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    การบรรลุถึงองค์ภควาน
  <h2>
</div>
<div class="bb r-verse">
  <h1>
  โศลก 28
  </h1>
</div>

<div class="r r-lang-en r-verse-text">
  
  <i>เวเทษุ ยเชฺญษุ ตปฮสุ ไจว</i><br /><i>ทาเนษุ ยตฺ ปุณฺย-ผลํ ปฺรทิษฺฏมฺ</i><br /><i>อเตฺยติ ตตฺ สรฺวมฺ อิทํ วิทิตฺวา</i><br /><i>โยคี ปรํ สฺตฺหานมฺ อุไปติ จาทฺยมฺ</i>
  
</div>

<div class="r r-lang-en r-synonyms">
  <p>
  <i>เวเทษุ</i> - ในการศึกษาคัมภีร์พระ <i>เวท</i>, <i>ยเชฺญษุ</i> - ในการปฏิบัติ <i>ยชฺญ,</i>, การบูชา, <i>ตปฮสุ</i> - ใน การปฏิบัติสมถะวิธีต่าง ๆ, <i>จ</i>, <i>เอว</i> - แน่นอน, <i>ทาเนษุ</i> - ในการให้ทาน, <i>ยตฺ</i> - ซึ่ง, <i>ปุณฺย-ผลมฺ</i> - ผลบุญ, <i>ปฺรทิษฺฏมฺ</i> - แสดง, <i>อเตฺยติ</i> - ข้ามพ้น, <i>ตตฺ สรฺวมฺ</i> - เหล่านี้ทั้งหมด, <i>อิทมฺ</i> - นี้, <i>วิทิตฺวา</i> - รู้, <i>โยคี</i> - สาวก, <i>ปรมฺ</i> - สูงสุด, <i>สฺตฺหานมฺ</i> - พระตำหนัก, <i>อุไปติ</i> - บรรลุ, <i>จ</i> - เช่นกัน, <i>อาทฺยมฺ</i> - เดิม
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  บุคคลผู้รับเอาวิถีแห่งการอุทิศตนเสียสละรับใช้มาปฏิบัติ&nbsp;&nbsp;จะไม่สูญเสียผลที่ได้รับจากการศึกษาคัมภีร์พระ&nbsp;&nbsp;<i>เวท</i>&nbsp;&nbsp;ปฏิบัติพิธีบูชา&nbsp;&nbsp;ปฏิบัติความเพียร&nbsp;&nbsp;ให้ทานหรือแสวงหาปรัชญาความรู้&nbsp;&nbsp;และกิจกรรมเพื่อผลทางวัตถุ&nbsp;&nbsp;เพียงแต่ปฏิบัติการอุทิศตนเสียสละรับใช้&nbsp;&nbsp;เขาจะบรรลุถึงสิ่งเหล่านี้ทั้งหมด&nbsp;&nbsp;และในที่สุดจะบรรลุถึงพระตำหนักนิรันดรสูงสุด
  </p>
</div>

<div class="">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  โศลกนี้เป็นการสรุปบทที่เจ็ดและบทที่แปด&nbsp;&nbsp;ซึ่งพูดถึง&nbsp;&nbsp;<i>กฺฤษฺณ</i>&nbsp;&nbsp;จิตสำนึกและ<wbr>การอุทิศตนเสียสละรับใช้โดยเฉพาะ&nbsp;&nbsp;เราต้องศึกษาคัมภีร์พระ&nbsp;&nbsp;<i>เวท</i>&nbsp;&nbsp;ภายใต้การนำของพระ<wbr>อาจารย์ทิพย์&nbsp;&nbsp;ปฏิบัติสมถะและบำเพ็ญเพียรอย่างมากในขณะที่อยู่ภายใต้การดูแลของ<wbr>พระอาจารย์&nbsp;&nbsp;<i>พฺรหฺมจารี</i>&nbsp;&nbsp;ต้องอยู่ในบ้านของพระอาจารย์ทิพย์เหมือนเป็นผู้รับใช้&nbsp;&nbsp;และ<wbr>ต้องออกไปภิกขาจารตามบ้าน&nbsp;&nbsp;นำสิ่งของมาให้พระอาจารย์&nbsp;&nbsp;รับประทานอาหารตามคำ<wbr>สั่งของพระอาจารย์เท่านั้น&nbsp;&nbsp;หากพระอาจารย์ละเลยไม่เรียกศิษย์มารับประทาน&nbsp;&nbsp;ศิษย์จะ<wbr>อดอาหารในวันนั้น&nbsp;&nbsp;เหล่านี้คือหลักธรรมพระ&nbsp;&nbsp;<i>เวท</i>&nbsp;&nbsp;บางประการที่<i>พฺรหฺมจรฺย</i>&nbsp;&nbsp;ฝึกปฏิบัติ
  </p>
</div>

<div class="r r-lang-en r-paragraph">
  <p>
  หลังจากศิษย์ศึกษาคัมภีร์พระ&nbsp;&nbsp;<i>เวท</i>&nbsp;&nbsp;อยู่กับพระอาจารย์&nbsp;&nbsp;จากอายุห้าปีจนถึงอายุ<wbr>ยี่สิบปีเขาอาจกลายมาเป็นสุภาพบุรุษผู้มีบุคลิกที่สมบูรณ์&nbsp;&nbsp;การศึกษาคัมภีร์พระ&nbsp;&nbsp;<i>เวท</i>มิใช่เป็นการพักผ่อนหย่อนใจเหมือนนักคาดคะเนที่นั่งบนเก้าอี้นวม&nbsp;&nbsp;แต่เป็นไปเพื่อการ<wbr>เปลี่ยนแปลงบุคลิก&nbsp;&nbsp;หลังจากได้รับการฝึกฝนเช่นนี้&nbsp;&nbsp;<i>พฺรหฺมจารี</i>&nbsp;&nbsp;จะได้รับอนุญาตให้ไป<wbr>แต่งงานและใช้ชีวิตคฤหัสถ์&nbsp;&nbsp;เมื่อเป็นคฤหัสถ์เขาต้องปฏิบัติการบูชาต่าง&nbsp;&nbsp;ๆ&nbsp;&nbsp;เพื่อบรรลุถึง<wbr>ความรู้แจ้งยิ่งขึ้น&nbsp;&nbsp;และต้องให้ทานตามภูมิประเทศ&nbsp;&nbsp;ตามกาลเวลา&nbsp;&nbsp;และตามผู้ปรารถนาโดยรู้จักแยกแยะระหว่างการให้ทานในความดี&nbsp;&nbsp;ในตัณหา&nbsp;&nbsp;และอวิชชา&nbsp;&nbsp;ดังที่ได้อธิบายไว้<wbr>ใน&nbsp;&nbsp;<i>ภควทฺ-คีตา</i>&nbsp;&nbsp;หลังจากเกษียณจากชีวิตคฤหัสถ์เมื่อรับเอาระดับของ&nbsp;&nbsp;<i>วานปฺรสฺตฺห</i>&nbsp;&nbsp;มา<wbr>ปฏิบัติ&nbsp;&nbsp;เขาจะบำเพ็ญเพียรอย่างเคร่งครัดไปอยู่ในป่า&nbsp;&nbsp;นุ่งห่มด้วยใบไม้&nbsp;&nbsp;ไม่โกนหนวดเคราฯลฯ&nbsp;&nbsp;จากการรับเอาระดับ&nbsp;&nbsp;<i>พฺรหฺมจรฺย</i>,&nbsp;&nbsp;คฤหัสถ์,&nbsp;&nbsp;<i>วานปฺรสฺตฺห</i>,&nbsp;&nbsp;แลในที่สุด&nbsp;&nbsp;<i>สนฺนฺยาส</i>มาปฏิบัติ&nbsp;&nbsp;เขาจะพัฒนาไปสู่ระดับชีวิตที่สมบูรณ์&nbsp;&nbsp;บางคนพัฒนาไปยังอาณาจักรสวรรค์และเมื่อเจริญมากยิ่งขึ้น&nbsp;&nbsp;จะได้รับอิสรภาพในท้องฟ้าทิพย์&nbsp;&nbsp;อาจอยู่ใน&nbsp;&nbsp;<i>พฺรหฺม-โชฺยติรฺ</i>&nbsp;&nbsp;ที่<wbr>ไร้รูปลักษณ์&nbsp;&nbsp;ในดาวเคราะห์&nbsp;&nbsp;<i>ไวกุณฺฐ</i>&nbsp;&nbsp;หรือใน&nbsp;&nbsp;<i>กฺฤษฺณโลก</i>&nbsp;&nbsp;นี่คือวิถีทางที่วรรณกรรม<wbr>พระ&nbsp;&nbsp;<i>เวท</i>&nbsp;&nbsp;ได้กำหนดไว้
  </p>
</div>

<div class="r r-lang-en r-paragraph">
  <p>
  อย่างไรก็ดี&nbsp;&nbsp;ความสวยงามของ&nbsp;&nbsp;<i>กฺฤษฺณ</i>&nbsp;&nbsp;จิตสำนึกคือ&nbsp;&nbsp;จากการกระทำเพียงสิ่ง<wbr>เดียว&nbsp;&nbsp;ด้วยการอุทิศตนเสียสละรับใช้&nbsp;&nbsp;เราสามารถข้ามพ้นพิธีกรรมต่าง&nbsp;&nbsp;ๆ&nbsp;&nbsp;รวมทั้งระดับ<wbr>ชีวิตต่าง&nbsp;&nbsp;ๆ&nbsp;&nbsp;ทั้งหมด
  </p>
</div>

<div class="r r-lang-en r-paragraph">
  <p>
  คำว่า&nbsp;&nbsp;<i>อิทํ&nbsp;&nbsp;วิทิตฺวา</i>&nbsp;&nbsp;แสดงให้เห็นว่าเราควรเข้าใจคำสั่งสอนที่&nbsp;&nbsp;<i>ศฺรี</i>&nbsp;&nbsp;<i>กฺฤษฺณ</i>&nbsp;&nbsp;ทรง<wbr>ให้ไว้ในบทนี้และบทที่เจ็ดของ&nbsp;&nbsp;<i>ภควทฺ-คีตา</i>&nbsp;&nbsp;เราควรพยายามเข้าใจบทเหล่านี้มิใช่แบบ<wbr>วิชาการ&nbsp;&nbsp;หรือแบบคาดคะเนทางจิต&nbsp;&nbsp;แต่จากการสดับฟังในการคบหาสมาคมกับเหล่า<wbr>สาวก&nbsp;&nbsp;บทที่หกถึงบทที่สิบสองเป็นสาระสำคัญของ&nbsp;&nbsp;<i>ภควทฺ-คีตา</i>&nbsp;&nbsp;หกบทแรกและหกบท<wbr>สุดท้ายเหมือนกับปกหน้าและปกหลังที่ห่อหุ้มหกบทกลาง&nbsp;&nbsp;ซึ่งองค์&nbsp;&nbsp;<i>ภควานฺ</i>&nbsp;&nbsp;ทรงเป็นผู้<wbr>ปกป้องคุ้มครองโดยเฉพาะ&nbsp;&nbsp;หากใครโชคดีพอที่เข้าใจ&nbsp;&nbsp;<i>ภควทฺ-คีตา</i>&nbsp;&nbsp;โดยเฉพาะในหกบท<wbr>กลางนี้&nbsp;&nbsp;ด้วยการคบหาสมาคมกับเหล่าสาวก&nbsp;&nbsp;ชีวิตของเขาจะได้รับการสรรเสริญเหนือ<wbr>การบำเพ็ญเพียร&nbsp;&nbsp;การทำพิธีบูชา&nbsp;&nbsp;การให้ทาน&nbsp;&nbsp;การคาดคะเนทั้งหลายทั้งปวง&nbsp;&nbsp;ฯลฯ&nbsp;&nbsp;เพราะ<wbr>เขาสามารถบรรลุถึงผลแห่งกิจกรรมเหล่านี้ทั้งหมด&nbsp;&nbsp;ด้วยเพียงแต่ปฏิบัติใน&nbsp;&nbsp;<i>กฺฤษฺณ</i>จิตสำนึกเท่านั้น
  </p>
</div>

<div class="r r-lang-en r-paragraph">
  <p>
  ผู้ที่มีความศรัทธาบ้างใน&nbsp;&nbsp;<i>ภควทฺ-คีตา</i>&nbsp;&nbsp;ควรเรียนรู้&nbsp;&nbsp;<i>ภควทฺ-คีตา</i>&nbsp;&nbsp;จากสาวกเพราะในตอนต้นของบทที่สี่ได้กล่าวไว้อย่างชัดเจนว่า&nbsp;&nbsp;เหล่าสาวกเท่านั้นที่สามารถเข้าใจ&nbsp;&nbsp;<i>ภควทฺ-คีตา</i>&nbsp;&nbsp;ไม่มีผู้ใดเข้าใจจุดมุ่งหมายของ&nbsp;&nbsp;<i>ภควทฺ-คีตา</i>&nbsp;&nbsp;อย่างสมบูรณ์&nbsp;&nbsp;ดังนั้น&nbsp;&nbsp;เราควร<wbr>เรียนรู้&nbsp;&nbsp;<i>ภควทฺ-คีตา</i>&nbsp;&nbsp;จากสาวกของ&nbsp;&nbsp;<i>กฺฤษฺณ</i>&nbsp;&nbsp;มิใช่จากนักคาดคะเนทางจิต&nbsp;&nbsp;นี่คือลักษณะ<wbr>แห่งความศรัทธา&nbsp;&nbsp;หลังจากแสวงหาสาวกและในที่สุดได้มาคบสมาคมกับสาวก&nbsp;&nbsp;เมื่อนั้น<wbr>จึงเริ่มต้นการศึกษา&nbsp;&nbsp;และเข้าใจ&nbsp;&nbsp;<i>ภควทฺ-คีตา</i>&nbsp;&nbsp;อย่างแท้จริง&nbsp;&nbsp;จากความเจริญก้าวหน้าใน<wbr>การมาคบหาสมาคมกับสาวก&nbsp;&nbsp;เขาถูกวางตัวในการอุทิศตนเสียสละ&nbsp;&nbsp;และการรับใช้นั้น<wbr>จะปัดเป่าความสงสัยทั้งหลายที่ตนเองมีอยู่เกี่ยวกับ&nbsp;&nbsp;<i>กฺฤษฺณ</i>&nbsp;&nbsp;หรือองค์&nbsp;&nbsp;<i>ภควานฺ</i>&nbsp;&nbsp;เกี่ยวกับ<wbr>กิจกรรม&nbsp;&nbsp;รูปลักษณ์&nbsp;&nbsp;ลีลา&nbsp;&nbsp;พระนาม&nbsp;&nbsp;และ&nbsp;&nbsp;ฯลฯ&nbsp;&nbsp;ของ&nbsp;&nbsp;<i>กฺฤษฺณ</i>&nbsp;&nbsp;หลังจากความสงสัยทั้งหลาย<wbr>เหล่านี้ได้ถูกทำให้กระจ่างขึ้นโดยสมบูรณ์&nbsp;&nbsp;เขาตั้งมั่นในการศึกษา&nbsp;&nbsp;จากนั้น&nbsp;&nbsp;จะได้รับรสใน<wbr>การศึกษา&nbsp;&nbsp;<i>ภควทฺ-คีตา</i>&nbsp;&nbsp;และบรรลุถึงระดับแห่งความรู้สึกอยู่ใน&nbsp;&nbsp;<i>กฺฤษฺณ</i>&nbsp;&nbsp;จิตสำนึกเสมอในระดับที่เจริญมากขึ้น&nbsp;&nbsp;เขาจะอยู่ในความรักกับ&nbsp;&nbsp;<i>กฺฤษฺณ</i>&nbsp;&nbsp;โดยสมบูรณ์&nbsp;&nbsp;ระดับแห่งความ<wbr>สมบูรณ์สูงสุดของชีวิตนี้&nbsp;&nbsp;สาวกจะย้ายไปยังพระตำหนักทิพย์ของ&nbsp;&nbsp;<i>กฺฤษฺณ</i>&nbsp;&nbsp;ในท้องฟ้า<wbr>ทิพย์&nbsp;&nbsp;<i>โคโลก</i>&nbsp;&nbsp;<i>วฺฤนฺทาวน</i>&nbsp;&nbsp;สถานที่ที่สาวกมีความสุขนิรันดร
  </p>
</div>

<div class="r r-lang-en r-paragraph-thus-ends">
  <p>
  <em>ดังนั้น ได้จบคำอธิบายโดย <i>ภกฺติเวทนฺต</i>  บทที่แปดของหนังสือ  <i>ศฺรีมทฺ ภควทฺ-คีตา</i> <wbr>ในหัวข้อเรื่อง การบรรลุถึงองค์ภควาน</em>
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../8/27">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../9/1">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
