<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 2.25</title>
    <meta name="description" content="" />

    <link rel="stylesheet" type="text/css" href="/vedabase.css">
    <link href="https://fonts.googleapis.com/css?family=Taviraj" rel="stylesheet">
    <style>
     i {font-family: 'Taviraj', serif;font-size:1.1em;}
    </style>
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../2">
       บทที่ สอง
    </a>
<!-- 2 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    บทสรุป  <i>ภควทฺ-คีตา</i> 
  <h2>
</div>
<div class="bb r-verse">
  <h1>
  โศลก 25
  </h1>
</div>

<div class="r r-lang-en r-verse-text">
  
  <i>อวฺยโกฺต ′ยมฺ อจิโนฺตฺย ′ยมฺ</i><br /><i>อวิกาโรฺย ′ยมฺ อุจฺยเต</i><br /><i>ตสฺมาทฺ เอวํ วิทิไตฺวนํ</i><br /><i>นานุโศจิตุมฺ อรฺหสิ</i>
  
</div>

<div class="r r-lang-en r-synonyms">
  <p>
  <i>อวฺยกฺตฮ</i> - มองไม่เห็น, <i>อยมฺ</i> - ดวงวิญญาณนี้, <i>อจินฺตฺยฮ</i> - มองไม่เห็น, <i>อยมฺ</i> - ดวง วิญญาณนี้, <i>อวิการฺยฮ</i> - ไม่เปลี่ยนแปลง, <i>อยมฺ</i> - ดวงวิญญาณนี้, <i>อุจฺยเต</i> - ได้กล่าวไว้,<i>ตสฺมาตฺ</i> - ดังนั้น, <i>เอวมฺ</i> - เหมือนดังนี้, <i>วิทิตฺวา</i> - ทราบดี, <i>เอนมฺ</i> - ดวงวิญญาณนี้, <i>น</i> - ไม่, <i>อนุโศจิตุมฺ</i> - โศกเศร้า, <i>อรฺหสิ</i> - เธอสมควรได้รับ
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  ได้กล่าวไว้ว่า&nbsp;&nbsp;ดวงวิญญาณนั้นไม่ปรากฏ&nbsp;&nbsp;มองไม่เห็น&nbsp;&nbsp;และไม่เปลี่ยนรูป&nbsp;&nbsp;เมื่อทราบเช่นนี้แล้วเธอไม่ควรโศกเศร้ากับร่างกาย
  </p>
</div>

<div class="">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  ดังที่ได้อธิบายมาแล้วว่าขนาดของดวงวิญญาณนั้นเล็กมากในการคำนวณ<wbr>ทางวัตถุ&nbsp;&nbsp;แม้แต่กล้องจุลทรรศน์ที่ดีที่สุดก็ไม่สามารถมองเห็น&nbsp;&nbsp;ดังนั้น&nbsp;&nbsp;ดวงวิญญาณจึง<wbr>ไม่ปรากฏให้เห็น&nbsp;&nbsp;เกี่ยวกับความมีอยู่ของดวงวิญญาณ&nbsp;&nbsp;ไม่มีใครสามารถพิสูจน์ด้วยการ<wbr>ทดลองได้ว่าดวงวิญญาณมีอยู่&nbsp;&nbsp;นอกจากการพิสูจน์ของ&nbsp;&nbsp;<i>ศฺรุติ</i>&nbsp;&nbsp;หรือปรัชญาพระ&nbsp;&nbsp;<i>เวท</i>&nbsp;&nbsp;เรา<wbr>ต้องยอมรับความจริงเช่นนี้แม้จะเป็นความจริงจากการสำเหนียก&nbsp;&nbsp;ไม่มีแหล่งอื่นรู้ถึง<wbr>ความมีอยู่ของดวงวิญญาณ&nbsp;&nbsp;มีหลายสิ่งหลายอย่างที่เราต้องยอมรับ&nbsp;&nbsp;บนฐานที่มีความ<wbr>เชื่อถือได้มากกว่า&nbsp;&nbsp;ไม่มีใครปฏิเสธว่าตนเองมีบิดา&nbsp;&nbsp;บนฐานจากคำบอกเล่าที่เชื่อถือได้<wbr>ของมารดา&nbsp;&nbsp;ไม่มีแหล่งให้ความเข้าใจเกี่ยวกับรูปร่างหน้าตาของบิดานอกจากคำบอกเล่า<wbr>ที่เชื่อถือได้ของมารดา&nbsp;&nbsp;ในทำนองเดียวกัน&nbsp;&nbsp;ไม่มีแหล่งให้ความเข้าใจเกี่ยวกับดวงวิญญาณ<wbr>ได้นอกจากจะศึกษาจากคัมภีร์พระ&nbsp;&nbsp;<i>เวท</i>&nbsp;&nbsp;ดวงวิญญาณไม่ปรากฏให้เห็นได้ด้วยความรู้<wbr>จากการทดลองของมนุษย์&nbsp;&nbsp;จิตวิญญาณคือจิตสำนึกและความรู้สำนึก&nbsp;&nbsp;นี่คือคำบอกเล่า<wbr>ของคัมภีร์พระ&nbsp;&nbsp;<i>เวท</i>&nbsp;&nbsp;และเราต้องยอมรับเช่นนี้&nbsp;&nbsp;ไม่เหมือนกับร่างกายที่เปลี่ยนแปลง&nbsp;&nbsp;ดวง<wbr>วิญญาณไม่มีการเปลี่ยนแปลง&nbsp;&nbsp;เมื่อไม่มีการเปลี่ยนแปลงชั่วนิรันดร&nbsp;&nbsp;ดวงวิญญาณจึงคง<wbr>ความเป็นละอองอณูเมื่อเปรียบเทียบกับอภิวิญญาณผู้ยิ่งใหญ่&nbsp;&nbsp;องค์อภิวิญญาณมีความ<wbr>ยิ่งใหญ่ไม่มีที่สิ้นสุด&nbsp;&nbsp;และดวงวิญญาณเป็นละอองอณูเล็ก&nbsp;&nbsp;ๆ&nbsp;&nbsp;ฉะนั้น&nbsp;&nbsp;ดวงวิญญาณละออง<wbr>อณูเล็ก&nbsp;&nbsp;ๆ&nbsp;&nbsp;ที่ไม่มีการเปลี่ยนแปลงนี้ไม่มีทางที่จะเทียบเท่ากับอภิวิญญาณผู้ยิ่งใหญ่หรือ<wbr>บุคลิกภาพสูงสุดแห่งพระเจ้าได้&nbsp;&nbsp;แนวคิดเช่นนี้จะกล่าวซ้ำในคัมภีร์พระ&nbsp;&nbsp;<i>เวท</i>&nbsp;&nbsp;ด้วยวิธีต่าง<wbr>กันเพื่อยืนยันความมั่นคงแห่งแนวคิดในเรื่องของดวงวิญญาณ&nbsp;&nbsp;การกล่าวซ้ำและทบทวน<wbr>เป็นสิ่งจำเป็นเพื่อให้เราเข้าใจอย่างถ่องแท้โดยไม่ผิดพลาด
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../2/24">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../2/26">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
