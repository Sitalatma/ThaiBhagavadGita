<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 2.2</title>
    <meta name="description" content="" />

    <link rel="stylesheet" type="text/css" href="/vedabase.css">
    <link href="https://fonts.googleapis.com/css?family=Taviraj" rel="stylesheet">
    <style>
     i {font-family: 'Taviraj', serif;font-size:1.1em;}
    </style>
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../2">
       บทที่ สอง
    </a>
<!-- 2 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    บทสรุป  <i>ภควทฺ-คีตา</i> 
  <h2>
</div>
<div class="bb r-verse">
  <h1>
  โศลก 2
  </h1>
</div>

<div class="r r-lang-en r-verse-text">
  
  <i>ศฺรี-ภควานฺ อุวาจ</i><br /><i>กุตสฺ ตฺวา กศฺมลมฺ อิทํ</i><br /><i>วิษเม สมุปสฺตฺหิตมฺ</i><br /><i>อนารฺย-ชุษฺฏมฺ อสฺวรฺคฺยมฺ</i><br /><i>อกีรฺติ-กรมฺ อรฺชุน</i>
  
</div>

<div class="r r-lang-en r-synonyms">
  <p>
  <i>ศฺรี-ภควานฺ อุวาจ</i> - บุคลิกภาพสูงสุดแห่งพระเจ้าตรัสว่า, <i>กุตฮ</i> - จากที่ใด, <i>ตฺวา</i> - ถึงท่าน, <i>กศฺมลมฺ</i> - ความสกปรก, <i>อิทมฺ</i> - ความเศร้าโศกเสียใจนี้, <i>วิษเม</i> - ในชั่วโมง ฉุกเฉินนี้, <i>สมุปสฺตฺหิตมฺ</i> - มาถึง, <i>อนารฺย</i> - ผู้ที่ไม่รู้คุณค่าของชีวิต, <i>ชุษฺฏมฺ</i> - ปฏิบัติโดย, <i>อสฺวรฺคฺยมฺ</i> - จะไม่นำเราไปสู่โลกที่สูงกว่า, <i>อกีรฺติ</i> - เสียชื่อเสียง, <i>กรมฺ</i> - เป็นต้นเหตุ ของ, <i>อรฺชุน</i> - โอ้ อารจุนะ
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  บุคลิกภาพสูงสุดแห่งพระเจ้าตรัสว่า&nbsp;&nbsp;โอ้&nbsp;&nbsp;<i>อรฺชุน</i>&nbsp;&nbsp;ที่รัก&nbsp;&nbsp;มลทินเหล่านี้เกิดขึ้นได้อย่างไร?&nbsp;&nbsp;มันไม่เหมาะสำหรับผู้ที่รู้คุณค่าแห่งชีวิต&nbsp;&nbsp;เพราะจะไม่นำพาเธอไปสู่โลกที่สูงกว่า&nbsp;&nbsp;แต่จะทำให้เสื่อมเสียชื่อเสียง
  </p>
</div>

<div class="">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  <i>กฺฤษฺณ</i>&nbsp;&nbsp;และบุคลิกภาพสูงสุดแห่งพระเจ้าทรงเป็นบุคคลเดียวกัน&nbsp;&nbsp;ดังนั้นใน&nbsp;&nbsp;<i>ภควทฺ-คีตา</i>&nbsp;&nbsp;ทั้งเล่มทรงเรียกพระองค์ว่า&nbsp;&nbsp;<i>ภควานฺ</i>&nbsp;&nbsp;องค์&nbsp;&nbsp;<i>ภควานฺ</i>&nbsp;&nbsp;ทรงเป็นสัจธรรมสูงสุด&nbsp;&nbsp;การ<wbr>รู้แจ้งสัจธรรมอันสมบูรณ์เข้าใจได้ในสามระดับคือ&nbsp;&nbsp;<i>พฺรหฺมนฺ</i>&nbsp;&nbsp;หรือดวงวิญญาณอันไร้รูป<wbr>ลักษณ์ที่แผ่กระจายอยู่ทั่วไป&nbsp;&nbsp;<i>ปรมาตฺมา</i>&nbsp;&nbsp;หรือพระผู้เป็นเจ้าผู้ทรงประทับอยู่ภายใน<wbr>หัวใจของมวลชีวิต&nbsp;&nbsp;และองค์&nbsp;&nbsp;<i>ภควานฺ</i>&nbsp;&nbsp;หรือบุคลิกภาพสูงสุดแห่งพระเจ้าองค์&nbsp;&nbsp;<i>ศฺรี</i>&nbsp;&nbsp;<i>กฺฤษฺณ</i>&nbsp;&nbsp;ใน&nbsp;&nbsp;<i>ศฺรีมทฺ-ภาควตมฺ</i>&nbsp;&nbsp;(1.2.11)&nbsp;&nbsp;ได้อธิบายแนวคิดแห่งสัจธรรมที่สมบูรณ์ไว้ดังนี้
  </p>
</div>

<div class="r r-lang-en r-verse-text">
  
  <i>วทนฺติ ตตฺ ตตฺตฺว-วิทสฺ</i><br /><i>ตตฺตฺวํ ยชฺ ชฺญานมฺ อทฺวยมฺ</i><br /><i>พฺรเหฺมติ ปรมาเตฺมติ</i><br /><i>ภควานฺ อิติ ศพฺทฺยเต</i>
  
</div>

<div class="r r-lang-en r-paragraph">
  <p>
  “ผู้รู้แจ้งสัจธรรมที่สมบูรณ์จะเข้าใจได้ในสามระดับซึ่งมีความคล้ายคลึงกันคือ&nbsp;&nbsp;<i>พฺรหฺมนฺ&nbsp;&nbsp;ปรมาตฺมา</i>&nbsp;&nbsp;และ&nbsp;&nbsp;<i>ภควานฺ</i>”
  </p>
</div>

<div class="r r-lang-en r-paragraph">
  <p>
  สามระดับทิพย์นี้เปรียบเทียบได้กับดวงอาทิตย์ที่แบ่งออกเป็นสามส่วน&nbsp;&nbsp;คือแสงอาทิตย์&nbsp;&nbsp;ผิวอาทิตย์&nbsp;&nbsp;และดวงอาทิตย์&nbsp;&nbsp;ผู้ที่ศึกษาเฉพาะแสงอาทิตย์เปรียบได้กับ<wbr>นักศึกษาชั้นประถม&nbsp;&nbsp;ผู้ที่เข้าใจผิวของดวงอาทิตย์อยู่ในระดับที่สูงกว่า&nbsp;&nbsp;และผู้ที่สามารถ<wbr>เข้าไปอยู่ในดวงอาทิตย์ได้เป็นผู้รู้สูงสุด&nbsp;&nbsp;นักศึกษาทั่วไปที่พอใจกับการเข้าใจเฉพาะแสง<wbr>อาทิตย์ซึ่งสาดส่องรัศมีไปทั่วจักรวาลอย่างเจิดจรัสซึ่งเป็นธรรมชาติที่ไร้รูปลักษณ์เปรียบเทียบได้กับผู้รู้แจ้งเฉพาะในส่วนของ&nbsp;&nbsp;<i>พฺรหฺมนฺ</i>&nbsp;&nbsp;แห่งสัจธรรมที่สมบูรณ์โดยส่วน<wbr>เดียว&nbsp;&nbsp;นักศึกษาขั้นสูงกว่านี้จะทราบถึงผิวของดวงอาทิตย์ซึ่งเปรียบเทียบได้กับความรู้<wbr>ในส่วนของ&nbsp;&nbsp;<i>ปรมาตฺมา</i>&nbsp;&nbsp;ของสัจธรรมที่สมบูรณ์&nbsp;&nbsp;และนักศึกษาผู้ที่สามารถเข้าไปถึงใจ<wbr>กลางดวงอาทิตย์เปรียบเทียบได้กับผู้รู้แจ้งรูปลักษณ์แห่งสัจธรรมที่สมบูรณ์สูงสุด&nbsp;&nbsp;ดัง<wbr>นั้น&nbsp;&nbsp;<i>ภกฺต</i>&nbsp;&nbsp;หรือนักทิพย์นิยมผู้รู้แจ้งในส่วนขององค์&nbsp;&nbsp;<i>ภควานฺ</i>&nbsp;&nbsp;แห่งสัจธรรมที่สมบูรณ์&nbsp;&nbsp;ถือว่า<wbr>เป็นนักทิพย์นิยมชั้นสูงสุด&nbsp;&nbsp;ถึงแม้ว่านักศึกษาทั้งหมดจะศึกษาในวิชาเดียวกันคือวิชาแห่ง<wbr>สัจธรรมที่สมบูรณ์&nbsp;&nbsp;แสงอาทิตย์&nbsp;&nbsp;ผิวของดวงอาทิตย์&nbsp;&nbsp;และกิจกรรมภายในดวงอาทิตย์เป็น<wbr>สิ่งที่ไม่สามารถแยกออกจากกันได้&nbsp;&nbsp;แต่นักศึกษาทั้งสามกลุ่มก็มิได้อยู่ในระดับเดียวกัน
  </p>
</div>

<div class="r r-lang-en r-paragraph">
  <p>
  <i>ปราศร</i>&nbsp;&nbsp;<i>มุนิ</i>&nbsp;&nbsp;ผู้ที่เชื่อถือได้และเป็นพระบิดาของ&nbsp;&nbsp;<i>วฺยาสเทว</i>&nbsp;&nbsp;ทรงอธิบายคำ<wbr>สันสกฤต&nbsp;&nbsp;<i>ภควานฺ</i>&nbsp;&nbsp;ว่าหมายถึงบุคลิกภาพสูงสุดผู้ทรงเป็นเจ้าของแห่งความร่ำรวย<wbr>ทั้งหมด&nbsp;&nbsp;พลังอำนาจทั้งหมด&nbsp;&nbsp;ชื่อเสียงทั้งหมด&nbsp;&nbsp;ความสง่างามทั้งหมด&nbsp;&nbsp;วิชาความรู้ทั้งหมด<wbr>และความเสียสละทั้งหมด&nbsp;&nbsp;ผู้มีคุณสมบัติทั้งหมดนี้ได้ชื่อว่าองค์&nbsp;&nbsp;<i>ภควานฺ</i>&nbsp;&nbsp;มีมนุษย์หลาย<wbr>คนที่ร่ำรวยมาก&nbsp;&nbsp;มีอำนาจมาก&nbsp;&nbsp;มีความสง่างามมาก&nbsp;&nbsp;มีชื่อเสียงมาก&nbsp;&nbsp;มีความรู้มาก&nbsp;&nbsp;และ<wbr>ไม่ยึดติด&nbsp;&nbsp;แต่ไม่มีใครที่สามารถอ้างได้ว่าตนเองเป็นเจ้าของแห่งความร่ำรวยทั้งหมดพลังอำนาจทั้งหมด&nbsp;&nbsp;ฯลฯ&nbsp;&nbsp;องค์&nbsp;&nbsp;<i>ศฺรี</i>&nbsp;&nbsp;<i>กฺฤษฺณ</i>&nbsp;&nbsp;เพียงพระองค์เดียวเท่านั้นที่สามารถตรัสเช่น<wbr>นี้&nbsp;&nbsp;เพราะว่าพระองค์ทรงเป็นบุคลิกภาพสูงสุดแห่งพระเจ้า&nbsp;&nbsp;ไม่มีสิ่งมีชีวิตใดรวมทั้งพระ<wbr>&nbsp;&nbsp;<i>พฺรหฺมา</i>&nbsp;&nbsp;พระ&nbsp;&nbsp;<i>ศิว</i>&nbsp;&nbsp;หรือพระ&nbsp;&nbsp;<i>นารายณ</i>&nbsp;&nbsp;ที่จะสามารถเป็นเจ้าแห่งความมั่งคั่งอย่างสมบูรณ์<wbr>เท่ากับ&nbsp;&nbsp;<i>กฺฤษฺณ</i>&nbsp;&nbsp;ดังนั้นพระ&nbsp;&nbsp;<i>พฺรหฺมา</i>&nbsp;&nbsp;ทรงสรุปในหนังสือ&nbsp;&nbsp;<i>พฺรหฺม-สํหิตา</i>&nbsp;&nbsp;ว่า&nbsp;&nbsp;<i>กฺฤษฺณ</i>ทรงเป็นบุคลิกภาพสูงสุดแห่งพระเจ้า&nbsp;&nbsp;ไม่มีผู้ใดเสมอเหมือนและไม่มีผู้ใดยิ่งใหญ่ไปกว่า<wbr>พระองค์ทรงเป็นพระผู้เป็นเจ้าองค์แรกหรือองค์&nbsp;&nbsp;<i>ภควานฺ</i>&nbsp;&nbsp;ที่ทราบกันในอีกพระนามหนึ่ง<wbr>ว่า&nbsp;&nbsp;<i>โควินฺท</i>&nbsp;&nbsp;ผู้ทรงเป็นแหล่งกำเนิดสูงสุดของแหล่งกำเนิดทั้งปวง
  </p>
</div>

<div class="r r-lang-en r-verse-text">
  
  <i>อีศฺวรฮ ปรมฮ กฺฤษฺณฮ</i><br /><i>สจฺ-จิทฺ-อานนฺท-วิคฺรหฮ</i><br /><i>อนาทิรฺ อาทิรฺ โควินฺทฮ</i><br /><i>สรฺว-การณ-การณมฺ</i>
  
</div>

<div class="r r-lang-en r-paragraph">
  <p>
  “มีบุคลิกภาพมากมายผู้เป็นเจ้าของคุณสมบัติแห่งองค์&nbsp;&nbsp;<i>ภควานฺ</i>&nbsp;&nbsp;แต่&nbsp;&nbsp;<i>กฺฤษฺณ</i>&nbsp;&nbsp;ทรงเป็น<wbr>บุคลิกภาพที่สูงสุด&nbsp;&nbsp;เพราะว่าไม่มีผู้ใดเลอเลิศไปกว่า&nbsp;&nbsp;พระวรกายของพระองค์ทรงเป็น<wbr>อมตะ&nbsp;&nbsp;เปี่ยมไปด้วยความรู้&nbsp;&nbsp;และความสุขเกษมสำราญ&nbsp;&nbsp;พระองค์ทรงเป็น&nbsp;&nbsp;<i>โควินฺท</i>&nbsp;&nbsp;<i>ภควานฺ</i>&nbsp;&nbsp;องค์แรก&nbsp;&nbsp;และทรงเป็นแหล่งกำเนิดของแหล่งกำเนิดทั้งปวง”&nbsp;&nbsp;(<i>พฺรหฺม-สํหิตา</i>&nbsp;&nbsp;5.1)
  </p>
</div>

<div class="r r-lang-en r-paragraph">
  <p>
  มีพระนามของบุคลิกภาพสูงสุดแห่งพระเจ้ามากมาย&nbsp;&nbsp;ใน&nbsp;&nbsp;<i>ภาควต</i>&nbsp;&nbsp;เช่น<wbr>กัน&nbsp;&nbsp;แต่ได้อธิบายไว้ว่า&nbsp;&nbsp;<i>ศฺรี</i>&nbsp;&nbsp;<i>กฺฤษฺณ</i>&nbsp;&nbsp;ทรงเป็นองค์แรกของบุคลิกภาพแห่งพระเจ้า&nbsp;&nbsp;และจาก<i>กฺฤษฺณ</i>&nbsp;&nbsp;จึงมีอวตารแห่งองค์&nbsp;&nbsp;<i>ภควานฺ</i>&nbsp;&nbsp;มากมายที่ทรงแบ่งภาคออกมา
  </p>
</div>

<div class="r r-lang-en r-verse-text">
  
  <i>เอเต จาํศ-กลาฮ ปุํสฮ</i><br /><i>กฺฤษฺณสฺ ตุ ภควานฺ สฺวยมฺ</i><br /><i>อินฺทฺราริ-วฺยากุลํ โลกํ</i><br /><i>มฺฤฑยนฺติ ยุเค ยุเค</i>
  
</div>

<div class="r r-lang-en r-paragraph">
  <p>
  “รายพระนามของอวตารแห่งองค์&nbsp;&nbsp;<i>ภควานฺ</i>&nbsp;&nbsp;ทั้งหมดที่เสนอไว้&nbsp;&nbsp;ณ&nbsp;&nbsp;ที่นี้&nbsp;&nbsp;เป็นภาคที่แบ่ง<wbr>แยกมาจากพระองค์&nbsp;&nbsp;หรือส่วนของภาคที่แบ่งแยกมาจากพระองค์&nbsp;&nbsp;แต่&nbsp;&nbsp;<i>กฺฤษฺณ</i>&nbsp;&nbsp;ทรงเป็น<wbr>บุคลิกภาพสูงสุดแห่งพระเจ้าเอง”&nbsp;&nbsp;(<i>ภาควต</i>&nbsp;&nbsp;1.3.28&nbsp;&nbsp;)
  </p>
</div>

<div class="r r-lang-en r-paragraph">
  <p>
  ฉะนั้น&nbsp;&nbsp;<i>กฺฤษฺณ</i>&nbsp;&nbsp;ทรงเป็นบุคลิกภาพสูงสุดแห่งพระเจ้าองค์แรก&nbsp;&nbsp;ทรงเป็นสัจธรรม<wbr>ที่สมบูรณ์&nbsp;&nbsp;และทรงเป็นแหล่งกำเนิดของทั้ง&nbsp;&nbsp;<i>ปรมาตฺมา</i>&nbsp;&nbsp;และ&nbsp;&nbsp;<i>พฺรหฺมนฺ</i>&nbsp;&nbsp;ที่ไร้รูปลักษณ์
  </p>
</div>

<div class="r r-lang-en r-paragraph">
  <p>
  ต่อหน้าพระพักตร์ของบุคลิกภาพสูงสุดแห่งพระเจ้า&nbsp;&nbsp;ความเศร้าโศกเสียใจของ<wbr>&nbsp;&nbsp;<i>อรฺชุน</i>&nbsp;&nbsp;ที่ทรงมีต่อบรรดาสังคญาติเป็นสิ่งที่ไม่น่าจะเกิดขึ้น&nbsp;&nbsp;ดังนั้น&nbsp;&nbsp;<i>กฺฤษฺณ</i>&nbsp;&nbsp;ทรงแสดง<wbr>ความสนเท่ห์พระฤทัยด้วยคำดำรัสว่า&nbsp;&nbsp;<i>กุตฮ</i>&nbsp;&nbsp;“มาจากไหน”&nbsp;&nbsp;มลทินนี้ไม่ควรเกิดขึ้นกับ<wbr>ผู้ที่อยู่ในชนชั้นที่มีอารยธรรมซึ่งได้ชื่อว่าเป็นชาว&nbsp;&nbsp;<i>อารฺยนฺ</i>&nbsp;&nbsp;คำว่า&nbsp;&nbsp;<i>อารฺยนฺ</i>&nbsp;&nbsp;ใช้กับผู้ที่ทราบ<wbr>ถึงคุณค่าแห่งชีวิต&nbsp;&nbsp;และมีอารยธรรมอยู่บนฐานความรู้แจ้งแห่งดวงวิญญาณ&nbsp;&nbsp;ผู้ที่มีแนว<wbr>ความคิดทางวัตถุเป็นแกนนำจะไม่ทราบจุดมุ่งหมายของชีวิตว่าเราควรรู้แจ้งถึงสัจธรรม<wbr>ที่สมบูรณ์คือองค์&nbsp;&nbsp;<i>วิษฺณุ</i>&nbsp;&nbsp;หรือองค์&nbsp;&nbsp;<i>ภควานฺ</i>&nbsp;&nbsp;และจะถูกลักษณะภายนอกของโลกวัตถุยั่วยวนดังนั้นจึงไม่ทราบว่าความหลุดพ้นคืออะไร&nbsp;&nbsp;ผู้ที่ไม่มีความรู้เกี่ยวกับความหลุดพ้นจาก<wbr>พันธนาการทางวัตถุเรียกว่าอนารยชน&nbsp;&nbsp;ถึงแม้ว่า&nbsp;&nbsp;<i>อรฺชุน</i>&nbsp;&nbsp;ทรงเป็น&nbsp;&nbsp;<i>กฺษตฺริย</i>&nbsp;&nbsp;แต่พระองค์ทรง<wbr>หลีกเลี่ยงหน้าที่ทั้งหมดด้วยการปฏิเสธที่จะสู้รบ&nbsp;&nbsp;การกระทำด้วยความขลาดกลัวเช่นนี้<wbr>เหมาะสำหรับอนารยชน&nbsp;&nbsp;การบ่ายเบี่ยงจากหน้าที่เช่นนี้จะไม่ช่วยให้เราเจริญก้าวหน้าใน<wbr>ชีวิตทิพย์&nbsp;&nbsp;และไม่เปิดโอกาสให้เ&nbsp;&nbsp;<i>ราม</i>&nbsp;&nbsp;ีชื่อเสียงที่ดีงามในโลกนี้&nbsp;&nbsp;องค์&nbsp;&nbsp;<i>ศฺรี</i>&nbsp;&nbsp;<i>กฺฤษฺณ</i>&nbsp;&nbsp;ทรงไม่เห็น<wbr>ด้วยกับสิ่งที่เรียกว่า&nbsp;&nbsp;ความเมตตาสงสารของ&nbsp;&nbsp;<i>อรฺชุน</i>&nbsp;&nbsp;ที่ทรงมีต่อสังคญาติ
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../2/1">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../2/3">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
