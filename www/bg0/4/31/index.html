<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 4.31</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg0">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../4">
       บทที่ สี่
    </a>
<!-- 4 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    ความรู้ทิพย์
  <h2>
</div>
<div class="bb r-verse">
  <h1>
  โศลก 31
  </h1>
</div>

<div class="r r-lang-en r-verse-text">
  
  <em>นายัม โลโค สทิ อยะกยัสยะ<br />อุโท นยะฮ คุรุ-สัททะมะ</em>
  
</div>

<div class="r r-lang-en r-synonyms">
  <p>
  <em>นะ</em>&nbsp;&nbsp;-&nbsp;&nbsp;ไม่เคย, <em>อยัม</em>&nbsp;&nbsp;-&nbsp;&nbsp;นี้, <em>โลคะฮ</em>&nbsp;&nbsp;-&nbsp;&nbsp;โลก, <em>อัสทิ</em>&nbsp;&nbsp;-&nbsp;&nbsp;มี, <em>อยะกยัสยะ</em>&nbsp;&nbsp;-&nbsp;&nbsp;สำหรับผู้ที่ไม่เคยปฏิบัติการ<wbr>ถวายบูชา, <em>คุทะฮ</em>&nbsp;&nbsp;-&nbsp;&nbsp;มีที่ไหน, <em>อันยะฮ</em>&nbsp;&nbsp;-&nbsp;&nbsp;ผู้อื่น, <em>คุรุ-สัท-ทะมะ</em>&nbsp;&nbsp;-&nbsp;&nbsp;โอ้ ผู้ยอดเยี่ยมในหมู่คุรุ
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  โอ้&nbsp;&nbsp;ผู้ยอดเยี่ยมแห่งราชวงศ์คุรุ&nbsp;&nbsp;ปราศจากการถวายบูชาเราจะไม่มีความสุขอยู่<wbr>บนโลกนี้หรือในชีวิตนี้&nbsp;&nbsp;แล้วอะไรจะเกิดขึ้นในชาติหน้า?
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  ไม่ว่าจะมีชีวิตอยู่ทางวัตถุในรูปใด&nbsp;&nbsp;แน่นอนว่าเราจะอยู่ในอวิชชาเกี่ยวกับ<wbr>สถานการณ์อันแท้จริงของเรา&nbsp;&nbsp;หรืออีกนัยหนึ่ง&nbsp;&nbsp;การมีชีวิตอยู่ในโลกวัตถุเนื่องมาจากผล<wbr>กรรมมากมายจากความบาปหลาย&nbsp;&nbsp;ๆ&nbsp;&nbsp;ชาติของเรา&nbsp;&nbsp;อวิชชาคือต้นเหตุของชีวิตบาปและ<wbr>ชีวิตบาปคือต้นเหตุที่ฉุดให้เราอยู่ต่อไปในชีวิตทางวัตถุ&nbsp;&nbsp;ชีวิตในร่างมนุษย์เป็นหนทาง<wbr>เดียวที่อาจจะออกไปจากพันธนาการเช่นนี้ได้&nbsp;&nbsp;ฉะนั้น&nbsp;&nbsp;คัมภีร์พระเวทเปิดโอกาสให้เรา<wbr>หลบหนีโดยการชี้วิถีทางแห่งศาสนา&nbsp;&nbsp;ความสะดวกทางเศรษฐกิจ&nbsp;&nbsp;การประมาณการ<wbr>สนองประสาทสัมผัส&nbsp;&nbsp;และในที่สุด&nbsp;&nbsp;วิถีทางที่จะออกจากสภาวะแห่งความทุกข์ทั้งหมด<wbr>วิถีทางแห่งศาสนาหรือการถวายบูชาต่าง&nbsp;&nbsp;ๆ&nbsp;&nbsp;ที่ได้แนะนำมาแล้วข้างต้นจะแก้ปัญหาทาง<wbr>เศรษฐกิจได้โดยปริยาย&nbsp;&nbsp;ด้วยการปฏิบัติ&nbsp;&nbsp;<em>ยะกยะ</em>&nbsp;&nbsp;เราจะมีอาหาร&nbsp;&nbsp;นม&nbsp;&nbsp;ฯลฯ&nbsp;&nbsp;เพียงพอแม้<wbr>จะมีสิ่งที่เรียกว่าประชากรเพิ่มมากขึ้น&nbsp;&nbsp;เมื่อร่างกายได้รับอาหารเพียงพอโดยธรรมชาติ<wbr>ขั้นต่อไปจะสนองประสาทสัมผัส&nbsp;&nbsp;ดังนั้น&nbsp;&nbsp;คัมภีร์พระเวทจึงแนะนำพิธีสมรสอันศักดิ์สิทธิ์<wbr>เพื่อประมาณการสนองประสาทสัมผัส&nbsp;&nbsp;จากนั้นเราจะค่อย&nbsp;&nbsp;ๆ&nbsp;&nbsp;พัฒนามาถึงระดับที่ปล่อย<wbr>วางจากพันธนาการทางวัตถุ&nbsp;&nbsp;และความสมบูรณ์สูงสุดแห่งชีวิตอิสรเสรี&nbsp;&nbsp;คือการมาคบหา<wbr>สมาคมกับองค์ภควาน&nbsp;&nbsp;ความสมบูรณ์บรรลุได้ด้วยการปฏิบัติ&nbsp;&nbsp;<em>ยะกยะ</em>&nbsp;&nbsp;(การถวายบูชา)<wbr>ดังที่ได้อธิบายมาข้างต้น&nbsp;&nbsp;หากเรายังไม่ชอบการปฏิบัติ&nbsp;&nbsp;<em>ยะกยะ</em>&nbsp;&nbsp;ตามคัมภีร์พระเวท&nbsp;&nbsp;เรา<wbr>คาดหวังชีวิตที่มีความสุขแม้ในร่างนี้ยังไม่ได้&nbsp;&nbsp;แล้วจะพูดถึงร่างหน้าในโลกหน้าได้อย่างไร<wbr>มีระดับแห่งความสะดวกสบายทางวัตถุที่แตกต่างกันในโลกสวรรค์&nbsp;&nbsp;และทั้งหมดมีความ<wbr>สุขอย่างมหาศาลสำหรับผู้ปฏิบัติ&nbsp;&nbsp;<em>ยะกยะ</em>&nbsp;&nbsp;ต่าง&nbsp;&nbsp;ๆ&nbsp;&nbsp;แต่ความสุขสูงสุดที่มนุษย์สามารถ<wbr>บรรลุได้คือได้รับการส่งเสริมให้ไปถึงโลกทิพย์ด้วยการปฏิบัติคริชณะจิตสำนึก&nbsp;&nbsp;ดังนั้น<wbr>ชีวิตของคริชณะจิตสำนึกคือผลสรุปในการแก้ปัญหาชีวิตทางวัตถุทั้งปวง
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../4/30">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../4/32">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
