<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 4.25</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg0">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../4">
       บทที่ สี่
    </a>
<!-- 4 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    ความรู้ทิพย์
  <h2>
</div>
<div class="bb r-verse">
  <h1>
  โศลก 25
  </h1>
</div>

<div class="r r-lang-en r-verse-text">
  
  <em>ไดวัม เอวาทพะเร ยะกยัม<br />โยกินะฮ พารยุพาสะเท</em><br /><em>บระฮมากนาพ อพะเร ยะกยัม<br />ยะกเยไนโวพะจุฮวะทิ</em>
  
</div>

<div class="r r-lang-en r-synonyms">
  <p>
  <em>ไดวัม</em>&nbsp;&nbsp;-&nbsp;&nbsp;ในการบูชาเทวดา, <em>เอวะ</em>&nbsp;&nbsp;-&nbsp;&nbsp;เช่นนี้, <em>อพะเร</em>&nbsp;&nbsp;-&nbsp;&nbsp;บุคคลอื่นๆ, <em>ยะกยัม</em>&nbsp;&nbsp;-&nbsp;&nbsp;การบูชา, <em>โยกินะฮ</em><wbr>-โยคี, <em>พารยุพาสะเท</em>&nbsp;&nbsp;-&nbsp;&nbsp;บูชาอย่างสมบูรณ์, <em>บระฮมะ</em>&nbsp;&nbsp;-&nbsp;&nbsp;ของสัจธรรมสูงสุด, <em>อักโน</em>&nbsp;&nbsp;-&nbsp;&nbsp;ในไฟ, <em>อพะเร</em>&nbsp;&nbsp;-&nbsp;&nbsp;ผู้อื่น, <em>ยะกยัม</em>&nbsp;&nbsp;-&nbsp;&nbsp;บูชา, <em>ยะกเยนะ</em>&nbsp;&nbsp;-&nbsp;&nbsp;ด้วยการบูชา <em>เอวะ</em>&nbsp;&nbsp;-&nbsp;&nbsp;ดังนั้น, <em>อุพะจุฮวะทิ</em>&nbsp;&nbsp;-&nbsp;&nbsp;ถวาย
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  โยคีบางท่านบูชาเทวดาอย่างสมบูรณ์ด้วยการถวายเครื่องบูชาต่าง&nbsp;&nbsp;ๆ&nbsp;&nbsp;ให้เทวดา<wbr>และโยคีบางท่านถวายการบูชาในไฟแห่ง&nbsp;&nbsp;บระฮมัน&nbsp;&nbsp;สูงสุด
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  ดังที่ได้อธิบายไว้ข้างต้น&nbsp;&nbsp;บุคคลผู้ปฏิบัติหน้าที่ในคริชณะจิตสำนึกเรียกว่าโยคีผู้<wbr>สมบูรณ์หรือนักทิพย์นิยมชั้นหนึ่ง&nbsp;&nbsp;มีผู้อื่นที่ปฏิบัติการบูชาคล้ายคลึงกันนี้แต่บูชาเทวดา<wbr>และยังมีผู้อื่นอีกที่บูชา&nbsp;&nbsp;<em>บระฮมัน</em>&nbsp;&nbsp;สูงสุดหรือลักษณะที่ไร้รูปลักษณ์ขององค์ภควาน<wbr>ดังนั้น&nbsp;&nbsp;จึงมีการบูชาประเภทต่าง&nbsp;&nbsp;ๆ&nbsp;&nbsp;กัน&nbsp;&nbsp;ประเภทของการบูชาที่ต่างกันโดยผู้ปฏิบัติที่<wbr>ต่างกันแสดงให้เห็นว่าการบูชาที่หลากหลาย&nbsp;&nbsp;แตกต่างกันโดยผิวเผินเท่านั้น&nbsp;&nbsp;อันที่จริง<wbr>การบูชาหมายถึงการทำให้องค์ภควาน&nbsp;&nbsp;พระวิชณุผู้ทรงมีอีกพระนามหนึ่งว่า&nbsp;&nbsp;<em>ยะกยะ</em><wbr>ทรงพอพระทัย&nbsp;&nbsp;การบูชาที่หลากหลายทั้งหมดนี้จัดเข้าอยู่ในสองประเภทหลักคือ&nbsp;&nbsp;การ<wbr>บูชาด้วยสิ่งของวัตถุทางโลก&nbsp;&nbsp;และการบูชาเพื่อผลแห่งความรู้ทิพย์&nbsp;&nbsp;ผู้ที่อยู่ในคริชณะ<wbr>จิตสำนึกสละความเป็นเจ้าของวัตถุทั้งหลาย&nbsp;&nbsp;เป็นการบูชาเพื่อให้องค์ภควานทรงพอ<wbr>พระทัย&nbsp;&nbsp;ในขณะที่ผู้อื่นต้องการความสุขชั่วคราวทางวัตถุ&nbsp;&nbsp;บูชาสิ่งของวัตถุเพื่อให้เทวดา<wbr>เช่นพระอินทร์&nbsp;&nbsp;พระอาทิตย์&nbsp;&nbsp;ฯลฯ&nbsp;&nbsp;ทรงพอพระทัย&nbsp;&nbsp;และยังมี&nbsp;&nbsp;<em>มายาวาดี</em>&nbsp;&nbsp;บูชารูปลักษณ์ของ<wbr>ตนเองให้กลืนเข้าไปในความเป็นอยู่แห่ง&nbsp;&nbsp;<em>บระฮมัน</em>&nbsp;&nbsp;อันไร้รูปลักษณ์&nbsp;&nbsp;เทวดาคือสิ่งมีชีวิต<wbr>ผู้มีพลังอำนาจที่องค์ภควานทรงแต่งตั้งให้ดำรงรักษาและบริหารหน้าที่ทั้งหลายในโลก<wbr>วัตถุ&nbsp;&nbsp;เช่น&nbsp;&nbsp;ความร้อน&nbsp;&nbsp;น้ำ&nbsp;&nbsp;และแสงของจักรวาล&nbsp;&nbsp;ผู้ที่สนใจในผลประโยชน์ทางวัตถุ<wbr>จะบูชาเทวดาด้วยพิธีบูชาต่าง&nbsp;&nbsp;ๆ&nbsp;&nbsp;ตามพิธีกรรมพระเวท&nbsp;&nbsp;พวกนี้เรียกว่า&nbsp;&nbsp;<em>บะฮุ-อีชวะระ-&nbsp;&nbsp;วาดี</em>&nbsp;&nbsp;หรือผู้เชื่อในเทวดาหลายองค์&nbsp;&nbsp;แต่พวกที่บูชาสัจธรรมสูงสุดที่ไร้รูปลักษณ์&nbsp;&nbsp;และคิด<wbr>ว่ารูปลักษณ์ของเทวดาไม่ถาวรจะบูชาปัจเจกชีวิตของตนเองไปในไฟสูงสุด&nbsp;&nbsp;ดังนั้น&nbsp;&nbsp;จึง<wbr>จบปัจเจกชีวิตของตนด้วยการกลืนหายเข้าไปในความเป็นอยู่ขององค์ภควาน&nbsp;&nbsp;<em>มายาวา&nbsp;&nbsp;ดีพวกนี้บูชาเวลาของพวกตนไปกับการคาดคะเนทางปรัชญาเพื่อที่จะเข้าใจธรรมชาติ</em><wbr>ทิพย์ของพระองค์&nbsp;&nbsp;หรืออีกนัยหนึ่ง&nbsp;&nbsp;ผู้ทำงานเพื่อหวังผลบูชาวัตถุสิ่งของของตนเพื่อ<wbr>ความสุขทางวัตถุ&nbsp;&nbsp;ขณะที่&nbsp;&nbsp;<em>มายาวาดี</em>&nbsp;&nbsp;ถวายบูชาชื่อระบุต่าง&nbsp;&nbsp;ๆ&nbsp;&nbsp;ทางวัตถุด้วยแนวคิดที่<wbr>จะกลืนเข้าไปในความเป็นอยู่ขององค์ภควาน&nbsp;&nbsp;สำหรับ&nbsp;&nbsp;<em>มายาวาดี</em>&nbsp;&nbsp;แท่นบูชาแห่งการบูชา<wbr>ไฟคือ&nbsp;&nbsp;<em>บระฮมัน</em>&nbsp;&nbsp;สูงสุด&nbsp;&nbsp;และสิ่งของบูชาคือชีวิตของตนเองที่ถูกเผาผลาญไปในไฟแห่ง&nbsp;&nbsp;<em>บระฮมัน</em>&nbsp;&nbsp;อย่างไรก็ดี&nbsp;&nbsp;บุคคลในคริชณะจิตสำนึกเช่นอารจุนะทรงบูชาทุกสิ่งทุกอย่าง<wbr>เพื่อให้คริชณะทรงพอพระทัย&nbsp;&nbsp;ดังนั้น&nbsp;&nbsp;ความเป็นเจ้าของวัตถุทั้งหลายรวมทั้งชีวิตของ<wbr>ตนเอง&nbsp;&nbsp;ทุกสิ่งทุกอย่างเป็นเครื่องบูชาสำหรับคริชณะ&nbsp;&nbsp;ดังนั้น&nbsp;&nbsp;จึงเป็นโยคีชั้นหนึ่ง&nbsp;&nbsp;แต่<wbr>ท่านมิได้สูญเสียความเป็นปัจเจกบุคคล
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../4/24">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../4/26">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
