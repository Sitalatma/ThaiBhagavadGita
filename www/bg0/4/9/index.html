<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 4.9</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg0">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../4">
       บทที่ สี่
    </a>
<!-- 4 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    ความรู้ทิพย์
  <h2>
</div>
<div class="bb r-verse">
  <h1>
  โศลก 9
  </h1>
</div>

<div class="r r-lang-en r-verse-text">
  
  <em>จันมะ คารมะ ชะ เม ดิพยัม<br />เอวัม โย เวททิ ทัททวะทะฮ</em><br /><em>ทยัคทวา เดฮัม พุนาร จันมะ<br />ไนทิ มาม เอทิ โส รจุนะ</em>
  
</div>

<div class="r r-lang-en r-synonyms">
  <p>
  <em>จันมะ</em>&nbsp;&nbsp;-&nbsp;&nbsp;เกิด, <em>คารมะ</em>&nbsp;&nbsp;-&nbsp;&nbsp;งาน, <em>ชะ</em>&nbsp;&nbsp;-&nbsp;&nbsp;เช่นกัน, <em>เม</em>&nbsp;&nbsp;-&nbsp;&nbsp;ของข้า, <em>ดิพยัม</em>&nbsp;&nbsp;-&nbsp;&nbsp;ทิพย์, <em>เอวัม</em>&nbsp;&nbsp;-&nbsp;&nbsp;เหมือนนี้, <em>ยะฮ</em>&nbsp;&nbsp;-&nbsp;&nbsp;<wbr>ผู้ใดซึ่ง, <em>เวททิ</em>&nbsp;&nbsp;-&nbsp;&nbsp;ทราบ, <em>ทัททวะทะฮ</em>&nbsp;&nbsp;-&nbsp;&nbsp;ในความเป็นจริง, <em>ทยัคควา</em>&nbsp;&nbsp;-&nbsp;&nbsp;ปล่อยวาง, <em>เดฮัม</em>&nbsp;&nbsp;-&nbsp;&nbsp;ร่าง<wbr>นี้, <em>พุนะฮ</em>&nbsp;&nbsp;-&nbsp;&nbsp;อีกครั้ง, <em>จันมะ</em>&nbsp;&nbsp;-&nbsp;&nbsp;เกิด, <em>นะ</em>&nbsp;&nbsp;-&nbsp;&nbsp;ไม่เคย, <em>เอทิ</em>&nbsp;&nbsp;-&nbsp;&nbsp;บรรลุ, <em>มาม</em>&nbsp;&nbsp;-&nbsp;&nbsp;แด่ข้า, <em>เอทิ</em>&nbsp;&nbsp;-&nbsp;&nbsp;บรรลุ, <em>สะฮ</em>&nbsp;&nbsp;-&nbsp;&nbsp;<wbr>เขา, <em>อารจุนะ</em>&nbsp;&nbsp;-&nbsp;&nbsp;โอ้ อารจุนะ
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  ผู้ที่รู้ธรรมชาติทิพย์แห่งการปรากฏและกิจกรรมของข้า&nbsp;&nbsp;เมื่อออกจากร่างไปแล้ว<wbr>จะไม่กลับมาเกิดในโลกวัตถุนี้อีก&nbsp;&nbsp;แต่บรรลุถึงอาณาจักรอมตะของข้า&nbsp;&nbsp;โอ้อารจุนะ
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  การเสด็จลงมาขององค์ภควานจากอาณาจักรทิพย์ได้อธิบายไว้แล้วใน<wbr>โศลกที่หก&nbsp;&nbsp;ผู้ที่สามารถเข้าใจสัจธรรมแห่งการปรากฏของพระองค์เป็นผู้หลุดพ้นจาก<wbr>พันธนาการทางวัตถุ&nbsp;&nbsp;ฉะนั้น&nbsp;&nbsp;เขาจะกลับคืนสู่อาณาจักรแห่งองค์ภควานทันทีหลังจาก<wbr>ออกจากร่างวัตถุปัจจุบันนี้ไป&nbsp;&nbsp;การหลุดพ้นของสิ่งมีชีวิตจากพันธนาการทางวัตถุเช่นนี้<wbr>มิใช่ของง่าย&nbsp;&nbsp;<em>มายาวดี</em>&nbsp;&nbsp;และ&nbsp;&nbsp;<em>โยคี</em>&nbsp;&nbsp;ได้รับความหลุดพ้นหลังจากความยากลำบากมากมาย<wbr>หลายต่อหลายชาติ&nbsp;&nbsp;ถึงกระนั้น&nbsp;&nbsp;ความหลุดพ้นที่พวกเขาได้รับคือ&nbsp;&nbsp;การกลืนเข้าไปใน&nbsp;&nbsp;<em>บระฮมะจโยทิ</em>&nbsp;&nbsp;อันไร้รูปลักษณ์ขององค์ภควานซึ่งเป็นเพียงส่วนหนึ่งของพระองค์เท่านั้น<wbr>และยังเสี่ยงที่จะต้องกลับมาในโลกวัตถุนี้อีก&nbsp;&nbsp;แต่สาวกเพียงแต่เข้าใจธรรมชาติทิพย์<wbr>แห่งพระวรกายและกิจกรรมของพระองค์ก็จะบรรลุถึงอาณาจักรแห่งองค์ภควานหลัง<wbr>จากจบสิ้นร่างกายนี้&nbsp;&nbsp;และไม่ต้องเสี่ยงในการกลับมาโลกวัตถุนี้อีก&nbsp;&nbsp;ใน&nbsp;&nbsp;<em>บระฮมะ-สัมฮิทา</em><wbr>(5.33)&nbsp;&nbsp;ได้กล่าวไว้ว่า&nbsp;&nbsp;องค์ภควานทรงมีรูปลักษณ์และอวตารมากมาย&nbsp;&nbsp;<em>อดไวทัม&nbsp;&nbsp;อัชยุทัม&nbsp;&nbsp;อนาดิม&nbsp;&nbsp;อนันทะ-รูพัม</em>&nbsp;&nbsp;แม้ทรงมีรูปลักษณ์ทิพย์มากมายทั้งหมดยังทรงเป็นหนึ่ง<wbr>เดียวกันคือบุคลิกภาพสูงสุดแห่งพระเจ้า&nbsp;&nbsp;เราต้องเข้าใจความจริงอันนี้ด้วยความมั่นใจ<wbr>แม้ว่าอาจจะเข้าใจยากสำหรับนักวิชาการและนักปราชญ์ช่างสังเกตทางโลก&nbsp;&nbsp;ดังที่ได้<wbr>กล่าวไว้ในคัมภีร์พระเวท&nbsp;&nbsp;(<em>พุรุชะ-โบดฺินี&nbsp;&nbsp;อุพะนิชัด</em>)&nbsp;&nbsp;ว่า
  </p>
</div>

<div class="r r-lang-en r-verse-text">
  
  <em>เอโค เดโว นิทยะ-ลีลานุรัคโท<br />บฺัคธะ-วิยาพี ฮริดิ อันทาร-อาทมา</em>
  
</div>

<div class="r r-lang-en r-paragraph">
  <p>
  “บุคลิกภาพสูงสุดแห่งพระเจ้าองค์เดียวกันนี้ทรงมีกิจกรรมในรูปลักษณ์ทิพย์มากมาย<wbr>ในความสัมพันธ์กับสาวกผู้บริสุทธิ์ของพระองค์”&nbsp;&nbsp;คำแปลของคัมภีร์พระเวทได้ยืนยันใน<wbr>โศลกนี้ของ&nbsp;&nbsp;<em>คีตา</em>&nbsp;&nbsp;โดยองค์ภควานเอง&nbsp;&nbsp;ผู้ที่ยอมรับสัจธรรมนี้ภายใต้อำนาจที่เชื่อถือได้<wbr>ของคัมภีร์พระเวทและบุคลิกภาพสูงสุดแห่งพระเจ้า&nbsp;&nbsp;และไม่เสียเวลาไปในการคาดคะเน<wbr>ทางปรัชญา&nbsp;&nbsp;จะบรรลุถึงความสมบูรณ์สูงสุดแห่งอิสรภาพ&nbsp;&nbsp;เพียงแต่ยอมรับสัจธรรมนี้<wbr>ด้วยความศรัทธา&nbsp;&nbsp;เราสามารถบรรลุถึงความหลุดพ้นได้โดยไม่ต้องสงสัย&nbsp;&nbsp;คำแปลของ<wbr>พระเวท&nbsp;&nbsp;<em>ทัท&nbsp;&nbsp;ทวัม&nbsp;&nbsp;อสิ</em>&nbsp;&nbsp;อันที่จริงใช้ในกรณีนี้ได้&nbsp;&nbsp;ผู้ใดเข้าใจองค์ชรีคริชณะว่าสูงสุดหรือ<wbr>กล่าวต่อพระองค์ว่า&nbsp;&nbsp;“พระองค์ทรงเป็นองค์เดียวกับ&nbsp;&nbsp;<em>บระฮมัน</em>&nbsp;&nbsp;สูงสุด&nbsp;&nbsp;บุคลิกภาพแห่ง<wbr>พระเจ้า”&nbsp;&nbsp;เป็นผู้หลุดพ้นโดยทันทีอย่างแน่นอน&nbsp;&nbsp;จากนั้น&nbsp;&nbsp;การเข้าสู่การคบหาสมาคมทิพย์<wbr>กับพระองค์เป็นที่รับประกันหรืออีกนัยหนึ่ง&nbsp;&nbsp;สาวกขององค์ภควานผู้มีความศรัทธาเช่นนี้<wbr>จะบรรลุความสมบูรณ์&nbsp;&nbsp;ได้รับการยืนยันโดยคำอ้างอิงของพระเวทดังต่อไปนี้
  </p>
</div>

<div class="r r-lang-en r-verse-text">
  
  <em>ทัม เอวะ วิดิทวาทิ มริทยุม เอทิ<br />นานยะฮ พันทฺา วิดยะเท ‘ยะนายะ</em>
  
</div>

<div class="r r-lang-en r-paragraph">
  <p>
  “เราสามารถบรรลุถึงระดับสมบูรณ์แห่งอิสรภาพจากการเกิดและการตาย&nbsp;&nbsp;เพียงแต่<wbr>รู้ถึงองค์ภควาน&nbsp;&nbsp;บุคลิกภาพสูงสุดแห้งพระเจ้า&nbsp;&nbsp;และไม่มีทางอื่นในการบรรลุถึงความ<wbr>สมบูรณ์นี้”&nbsp;&nbsp;(<em>ชเวทาชะวะทะระ&nbsp;&nbsp;อุพะนิชัด</em>&nbsp;&nbsp;3.8)&nbsp;&nbsp;ไม่มีทางเลือกอื่นหมายความว่าผู้ใดไม่<wbr>เข้าใจองค์ชรีคริชณะว่าทรงเป็นบุคลิกภาพสูงสุดแห่งพระเจ้า&nbsp;&nbsp;แน่นอนว่าเขาอยู่ในรระดับ<wbr>แห่งอวิชชาและจะไม่บรรลุถึงความหลุดพ้น&nbsp;&nbsp;จากการพยายามที่จะลิ้มรสภายนอกของ<wbr>ขวดน้ำผึ้งหรือจากการตีความ&nbsp;&nbsp;<em>ภควัต-คีตา</em>&nbsp;&nbsp;ตามหลักวิชาการทางโลก&nbsp;&nbsp;นักปราชญ์ผู้คาด<wbr>คะเนเช่นนี้อาจเล่นบทที่มีความสำคัญมากในโลกวัตถุ&nbsp;&nbsp;แต่ไม่มีสิทธิ์เพื่อความหลุดพ้น<wbr>นักวิชาการทางโลกผู้ผยองเช่นนี้จะต้องรอพระเมตตาจากสาวกขององค์ภควาน&nbsp;&nbsp;ฉะนั้น<wbr>เราควรปลูกฝังคริชณะจิตสำนึกด้วยความศรัทธาและความรู้&nbsp;&nbsp;เช่นนี้จะทำให้เราบรรลุถึง<wbr>ความสมบูรณ์
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../4/8">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../4/10">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
