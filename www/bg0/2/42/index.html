<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 2.42-43</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg0">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../2">
       บทที่ สอง
    </a>
<!-- 2 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    บทสรุป ภควัต-คีตา
  <h2>
</div>
<div class="bb r-verse">
  <h1>
  โศลก 42-43
  </h1>
</div>

<div class="r r-lang-en r-verse-text">
  
  <em>ยาม อิมาม พุชพิทาม วาชัม<br />พระวะดันทิ อวิพัชชิทะเฮ</em><br /><em>เวดะ-วาดะ-ระทาฮ พารทฺะ<br />นานยัด อัสทีทิ วาดินะฮ</em>
  
</div>

<div class="r r-lang-en r-verse-text">
  
  <em>คามาทมานะฮ สวารกะ-พะรา<br />จันมะ-คารมะ-พฺะละ-พระดาม</em><br /><em>คริยา-วิเชชะ-บะฮุลาม<br />โบฺไกชวารยะ-กะทิม พระทิ</em>
  
</div>

<div class="r r-lang-en r-synonyms">
  <p>
  <em>ยาม อิมาม</em>&nbsp;&nbsp;-&nbsp;&nbsp;ทั้งหมดนี้, <em>พุชพิทาม</em>&nbsp;&nbsp;-&nbsp;&nbsp;สำนวนโวหาร, <em>วาชัม</em>&nbsp;&nbsp;-&nbsp;&nbsp;คำพูด, <em>พระวะดันทิ</em>&nbsp;&nbsp;-&nbsp;&nbsp;กล่าว, <em>อวิ พัชชิทะฮิ</em>&nbsp;&nbsp;-&nbsp;&nbsp;ผู้ด้อยปัญญา, <em>เวดะ-วาดะ-ระทาฮ</em>&nbsp;&nbsp;-&nbsp;&nbsp;ผู้อ้างตนว่าปฏิบัติตามพระเวท, <em>พารทฺะ</em>&nbsp;&nbsp;-&nbsp;&nbsp;<wbr>โอ้ โอรสพระนางพริทฺา, <em>นะ</em>&nbsp;&nbsp;-&nbsp;&nbsp;ไม่เคย, <em>อันยัท</em>&nbsp;&nbsp;-&nbsp;&nbsp;อื่น ๆ, <em>อัสทิ</em>&nbsp;&nbsp;-&nbsp;&nbsp;มี, <em>อิทิ</em>&nbsp;&nbsp;-&nbsp;&nbsp;ดังนั้น, <em>วาดินะฮ</em>&nbsp;&nbsp;-&nbsp;&nbsp;<wbr>สนับสนุน, <em>คามะ-อาทมานะฮ</em>&nbsp;&nbsp;-&nbsp;&nbsp;ต้องการสนองประสาทสัมผัส, <em>สวารกะ-พะราฮ</em>&nbsp;&nbsp;-&nbsp;&nbsp;จุดมุ่ง<wbr>หมายไปถึงโลกสวรรค์, <em>จันมะ-คารมะ-พฺะละ-พระดาม</em>&nbsp;&nbsp;-&nbsp;&nbsp;ได้ผลเกิดในตระกูลดีและผล<wbr>ดีอื่น ๆ ทางวัตถุ, <em>คริยา-วิเชชะ</em>&nbsp;&nbsp;-&nbsp;&nbsp;พิธีกรรมอันหรูหรา, <em>บะฮุลาม</em>&nbsp;&nbsp;-&nbsp;&nbsp;ต่าง ๆ. <em>โบฺกะ</em>&nbsp;&nbsp;-&nbsp;&nbsp;ความสุข<wbr>ทางประสาทสัมผัส, <em>ไอชวารยะ</em>&nbsp;&nbsp;-&nbsp;&nbsp;และความมั่นคั่ง, <em>กะทิม</em>&nbsp;&nbsp;-&nbsp;&nbsp;ความก้าวหน้า, <em>พระทิ</em>&nbsp;&nbsp;-&nbsp;&nbsp;ไปสู่
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  บุคคลผู้ด้อยปัญญาจะยึดติดอยู่กับคำพูดสำนวนโวหารในคัมภีร์พระเวทที่แนะนำ<wbr>กิจกรรมเพื่อผลประโยชน์ต่าง&nbsp;&nbsp;ๆ&nbsp;&nbsp;เช่น&nbsp;&nbsp;เจริญขึ้นไปสู่สรวงสวรรค์&nbsp;&nbsp;เกิดในตระกูล<wbr>ดี&nbsp;&nbsp;และมีอำนาจ&nbsp;&nbsp;ฯลฯ&nbsp;&nbsp;จากความปรารถนาเพื่อสนองประสาทสัมผัสและมีชีวิตที่<wbr>มั่งคั่ง&nbsp;&nbsp;พวกเขาจะกล่าวว่าไม่มีอะไรมากไปกว่านี้
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  บุคคลทั่วไปไม่ฉลาดเท่าไรนักอันเนื่องมาจากอวิชชา&nbsp;&nbsp;ส่วนใหญ่จะยึดติดใน<wbr>กิจกรรมเพื่อผลประโยชน์ที่คัมภีร์พระเวทแนะนำไว้ในบท&nbsp;&nbsp;<em>คารมะ-คาณดะ</em>&nbsp;&nbsp;พวกเขาไม่<wbr>ต้องการอะไรมากไปกว่าข้อเสนอให้สนองประสาทสัมผัสเพื่อหาความเพลิดเพลินใน<wbr>ชีวิตบนสวรรค์ที่มี&nbsp;&nbsp;สุรา&nbsp;&nbsp;นารี&nbsp;&nbsp;พร้อมทั้งความมั่งคั่งทางวัตถุอันเป็นปกติธรรมดา&nbsp;&nbsp;คัมภีร์<wbr>พระเวทแนะนำพิธีบูชาหลายวิธีเพื่อให้ไปสู่สวรรค์&nbsp;&nbsp;โดยเฉพาะพิธีบูชา&nbsp;&nbsp;<em>จโยทิชโทมะ</em>&nbsp;&nbsp;ได้<wbr>กล่าวไว้ว่าผู้ใดปรารถนาความเจริญก้าวหน้าไปสู่สวรรค์ต้องปฏิบัติพิธีบูชาเหล่านี้&nbsp;&nbsp;และ<wbr>มนุษย์ผู้ด้อยปัญญาคิดว่านี่คือจุดมุ่งหมายทั้งหมดของปรัชญาพระเวท&nbsp;&nbsp;เป็นสิ่งยาก<wbr>ลำบากมากสำหรับผู้ที่ด้อยประสบการณ์เหล่านี้จะสถิตด้วยความมั่นใจในการปฏิบัติ<wbr>คริชนะจิตสำนึก&nbsp;&nbsp;ดังเช่น&nbsp;&nbsp;คนโง่ยึดติดอยู่กับดอกไม้ของต้นที่มีพิษโดยไม่รู้ถึงผลแห่งการ<wbr>ยึดติดนี้&nbsp;&nbsp;บุคคลผู้ไม่รู้แจ้งสนุกสนานอยู่กับความมั่งคั่งแห่งสวรรค์และหาความสุขทาง<wbr>ประสาทสัมผัสก็เช่นเดียวกัน
  </p>
</div>

<div class="r r-lang-en r-paragraph">
  <p>
  ในบท&nbsp;&nbsp;<em>คารมะ-คาณดะ</em>&nbsp;&nbsp;ของคัมภีร์พระเวทได้กล่าวไว้ว่า&nbsp;&nbsp;<em>อพามะ&nbsp;&nbsp;โสมัม&nbsp;&nbsp;อมริ-&nbsp;&nbsp;ทา&nbsp;&nbsp;อบํูมะ</em>&nbsp;&nbsp;และ&nbsp;&nbsp;<em>อัคชะยยัม&nbsp;&nbsp;ฮะ&nbsp;&nbsp;ไว&nbsp;&nbsp;ชาทุรมัสยะ-ยาจินะฮ&nbsp;&nbsp;สุคริทัม&nbsp;&nbsp;บฺะวะทิ</em>&nbsp;&nbsp;หมายความ<wbr>ว่าผู้ปฏิบัติตนเอย่างเคร่งครัดเป็นเวลาสี่เดือน&nbsp;&nbsp;มีสิทธิ์ดื่มเครื่องดื่ม&nbsp;&nbsp;<em>โสมะ-ระสะ</em>&nbsp;&nbsp;เพื่อเป็น<wbr>อมตะและมีความสุขตลอดกาล&nbsp;&nbsp;แม้ในโลกนี้บางคนกระตือรือร้นจะดื่ม&nbsp;&nbsp;<em>โสมะ-ระสะ</em>&nbsp;&nbsp;เพื่อ<wbr>ให้มีสุขภาพแข็งแรงเหมาะที่จะหาความสุขในการสนองประสาทสัมผัส&nbsp;&nbsp;บุคคลเช่นนี้ไม่มี<wbr>ความศรัทธาที่จะหลุดพ้นจากพันธนาการทางวัตถุ&nbsp;&nbsp;และจะยึดมั่นมากกับพิธีการบูชา<wbr>อย่างหรูหราของพระเวท&nbsp;&nbsp;ส่วนมากเพื่อสนองประสาทสัมผัสและไม่ต้องการอะไรมากไป<wbr>กว่าความสุขเหมือนชีวิตบนสวรรค์&nbsp;&nbsp;เข้าใจว่ามีอุทยานชื่อ&nbsp;&nbsp;<em>นันดะนะ-คานะนะ</em>&nbsp;&nbsp;สถานที่ซึ่ง<wbr>เปิดโอกาสอย่างดีให้คบหาสมาคมกับนางฟ้าที่สวยสดงดงาม&nbsp;&nbsp;และมีไวน์&nbsp;&nbsp;<em>โสมะ-ระสะ</em>&nbsp;&nbsp;ให้<wbr>ดื่มอย่างเหลือเฟื่อความสุขทางร่างกายเช่นนี้แน่นอนว่าเป็นความใคร่&nbsp;&nbsp;ดังนั้นจึงมีผู้ยึดติด<wbr>อย่างจริงจังกับความสุขทางวัตถุที่ไม่ถาวรเช่นนี้&nbsp;&nbsp;เสมือนดั่งตนเองเป็นเจ้าแห่งโลกวัตถุ
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../2/41">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../2/44">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
