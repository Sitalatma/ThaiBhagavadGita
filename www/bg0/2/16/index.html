<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 2.16</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg0">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../2">
       บทที่ สอง
    </a>
<!-- 2 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    บทสรุป ภควัต-คีตา
  <h2>
</div>
<div class="bb r-verse">
  <h1>
  โศลก 16
  </h1>
</div>

<div class="r r-lang-en r-verse-text">
  
  <em>นาสะโท วิดยะเท บฺาโว<br />นาบฺาโว วิดยะเท สะทะฮ</em><br /><em>อุบฺะโยร อพิ ดริชโท ´นทัส<br />ทุ อนะโยส ทัทวะ-ดารชิบิฮ</em>
  
</div>

<div class="r r-lang-en r-synonyms">
  <p>
  <em>นะ</em>&nbsp;&nbsp;-&nbsp;&nbsp;ไม่เคย, <em>อสะทะฮ</em>&nbsp;&nbsp;-&nbsp;&nbsp;แห่งการไม่มีอยู่, <em>วิดยะเท</em>&nbsp;&nbsp;-&nbsp;&nbsp;มี, <em>บฺาวะฮ</em>&nbsp;&nbsp;-&nbsp;&nbsp;ความทนทาน, <em>นะ</em>&nbsp;&nbsp;-&nbsp;&nbsp;ไม่เคย, <em>อบฺาวะฮ</em>&nbsp;&nbsp;-&nbsp;&nbsp;คุณภาพที่เปลี่ยนแปลง, <em>วิดยะเท</em>&nbsp;&nbsp;-&nbsp;&nbsp;มี, <em>สะทะฮ</em>&nbsp;&nbsp;-&nbsp;&nbsp;แห่งอมตะ, <em>อุบฺะโยฮ</em>&nbsp;&nbsp;-&nbsp;&nbsp;ของทั้ง<wbr>สอง, <em>อพิ</em>&nbsp;&nbsp;-&nbsp;&nbsp;เป็นความจริง, <em>ดริชทะฮ</em>&nbsp;&nbsp;-&nbsp;&nbsp;สังเกตดู, <em>อันทะฮ</em>&nbsp;&nbsp;-&nbsp;&nbsp;สรุป, <em>ทุ</em>&nbsp;&nbsp;-&nbsp;&nbsp;แน่นอน, <em>อนะโยฮ</em>&nbsp;&nbsp;-&nbsp;&nbsp;ของ<wbr>เขาทั้งหลาย, <em>ทัททวะ</em>&nbsp;&nbsp;-&nbsp;&nbsp;แห่งความจริง, <em>ดารชิบิฮ</em>&nbsp;&nbsp;-&nbsp;&nbsp;โดยผู้เห็น
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  ผู้เห็นสัจธรรมได้สรุปไว้ว่า&nbsp;&nbsp;สำหรับสิ่งที่ไม่มีอยู่จริง&nbsp;&nbsp;(ร่างกายวัตถุ)&nbsp;&nbsp;จะไม่มีความ<wbr>คงทนถาวร&nbsp;&nbsp;และสำหรับสิ่งที่เป็นอมตะ&nbsp;&nbsp;(ดวงวิญญาณ)&nbsp;&nbsp;จะไม่มีการเปลี่ยนแปลง<wbr>พวกเขาสรุปเช่นนี้จากการศึกษาธรรมชาติของทั้งสองสิ่ง
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  ร่างกายที่เปลี่ยนแปลงไม่มีความคงทนถาวร&nbsp;&nbsp;เนื่องจากร่างกายเปลี่ยนแปลง<wbr>อยู่ตลอดเวลาจากการกระทำและผลการกระทำของเซลส์ต่างๆ&nbsp;&nbsp;ดังที่วิทยาศาสตร์<wbr>การแพทย์สมัยปัจจุบันยอมรับ&nbsp;&nbsp;ดังนั้น&nbsp;&nbsp;การเจริญเติบโตและความแก่ชราจึงเกิดขึ้นกับ<wbr>ร่างกาย&nbsp;&nbsp;แต่ดวงวิญญาณนั้นจะคงความเป็นอมตะนิรันดร&nbsp;&nbsp;แม้ร่างกายและจิตใจจะ<wbr>เปลี่ยนไปทั้งหมด&nbsp;&nbsp;นี่คือข้อแตกต่างระหว่างวัตถุและดวงวิญญาณ&nbsp;&nbsp;โดยธรรมชาติร่างกาย<wbr>เปลี่ยนแปลงอยู่ตลอดเวลา&nbsp;&nbsp;แต่ดวงวิญญาณเป็นอมตะ&nbsp;&nbsp;ผลสรุปเช่นนี้ผู้พบเห็นสัจธรรม<wbr>ในทุกระดับได้ยืนยันไว้แล้ว&nbsp;&nbsp;ทั้งผู้ไม่เชื่อในรูปลักษณ์และผู้ที่เชื่อในรูปลักษณ์&nbsp;&nbsp;ใน&nbsp;&nbsp;<em>วิชณุ&nbsp;&nbsp;พุราณะ</em>&nbsp;&nbsp;(2.12.38)&nbsp;&nbsp;กล่าวไว้ว่า&nbsp;&nbsp;องค์วิชณุและที่ประทับของพระองค์มีรัศมีทิพย์ในตัวเอง<wbr>(<em>จโยทีมชิ&nbsp;&nbsp;วิชณุร&nbsp;&nbsp;บํุวะนานิ&nbsp;&nbsp;วิชณุฮ</em>&nbsp;&nbsp;)&nbsp;&nbsp;คำว่า&nbsp;&nbsp;มีอยู่จริงและไม่มีอยู่จริงหมายถึงดวงวิญญาณ<wbr>และวัตถุเท่านั้น&nbsp;&nbsp;นั่นคือคำบอกเล่าของผู้ที่เห็นสัจธรรมทั้งหลาย
  </p>
</div>

<div class="r r-lang-en r-paragraph">
  <p>
  นี่คือจุดเริ่มต้นของคำสอนโดยองค์ภควานที่ให้แก่สิ่งมีชีวิตผู้มีความสับสน<wbr>มืดมนอยู่ภายใต้อิทธิพลของอวิชชา&nbsp;&nbsp;การขจัดอวิชชาจะต้องมีการสถาปนาความสัมพันธ์<wbr>ที่เป็นอมตะระหว่างผู้บูชาและผู้รับการบูชา&nbsp;&nbsp;จากนั้น&nbsp;&nbsp;จะต้องมีความเข้าใจข้อแตกต่าง<wbr>ระหว่างสิ่งมีชีวิตอันเป็นละอองอณูและบุคลิกภาพสูงสุดแห่งพระเจ้า&nbsp;&nbsp;เราสามารถเข้าใจ<wbr>ธรรมชาติขององค์ภควานด้วยการศึกษาตนเองอย่างละเอียดถี่ถ้วน&nbsp;&nbsp;ข้อแตกต่างระหว่าง<wbr>ตัวเราและองค์ภควานคือ&nbsp;&nbsp;ความสัมพันธ์ระหว่างเศษย่อยกับส่วนรวมทั้งหมด&nbsp;&nbsp;ทั้งใน&nbsp;&nbsp;<em>เวดานธะ-สูทระ</em>&nbsp;&nbsp;และ&nbsp;&nbsp;<em>ชรีมัด-บฺากะวะธัม</em>&nbsp;&nbsp;องค์ภควานทรงได้รับการยอมรับว่าเป็นแหล่ง<wbr>กำเนิดของสิ่งที่ปรากฎมาทั้งหมด&nbsp;&nbsp;การปรากฎเช่นนี้ทั้งธรรมชาติระดับสูงและธรรมชาติ<wbr>ระดับต่ำมีประสบการณ์&nbsp;&nbsp;สิ่งมีชีวิตอยู่ในธรรมชาติที่สูงกว่าดังจะเปิดเผยในบทที่เจ็ด&nbsp;&nbsp;แม้<wbr>ไม่มีข้อแตกต่างระหว่างพลังงานและแหล่งกำเนิดพลังงาน&nbsp;&nbsp;แหล่งกำเนิดพลังงานได้รับ<wbr>การยอมรับว่าคือองค์ภควาน&nbsp;&nbsp;และพลังงานหรือธรรมชาติได้รับการยอมรับว่าเป็นส่วน<wbr>ที่รองลงมา&nbsp;&nbsp;ฉะนั้น&nbsp;&nbsp;สิ่งมีชีวิตจะเป็นรององค์ภควานเสมอ&nbsp;&nbsp;ดังเช่นเจ้านายและบ่าวหรือ<wbr>อาจารย์และศิษย์&nbsp;&nbsp;ความรู้ที่ชัดเจนเช่นนี้ไม่สามารถเข้าใจได้สำหรับผู้ที่อยู่ภายใต้มนต์<wbr>สะกดของอวิชชา&nbsp;&nbsp;เพื่อขจัดอวิชชานี้องค์ภควานทรงสอน&nbsp;&nbsp;<em>ภควัต-คีตา</em>&nbsp;&nbsp;เพื่อให้สิ่งมีชีวิตทั้ง<wbr>หลายได้รู้แจ้งสัจธรรมอันแท้จริงตลอดกาล
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../2/15">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../2/17">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
