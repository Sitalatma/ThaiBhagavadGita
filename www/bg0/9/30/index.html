<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 9.30</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg0">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../9">
       บทที่ เก้า
    </a>
<!-- 9 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    ความรู้ที่ลับสุดยอด
  <h2>
</div>
<div class="bb r-verse">
  <h1>
  โศลก 30
  </h1>
</div>

<div class="r r-lang-en r-verse-text">
  
  <em>อพิ เชท สุ-ดุราชาโร<br />บฺะจะเท มาม อนันยะ-บฺาค</em><br /><em>สาดํุร เอวะ สะ มันทัพยะฮ<br />สัมยัก วิยะวะสิโท ฮิ สะฮ</em>
  
</div>

<div class="r r-lang-en r-synonyms">
  <p>
  <em>อพิ</em>&nbsp;&nbsp;-&nbsp;&nbsp;แม้แต่, <em>เชท</em>&nbsp;&nbsp;-&nbsp;&nbsp;หาก, <em>สุ-ดุราชาระฮ</em>&nbsp;&nbsp;-&nbsp;&nbsp;เขาปฏิบัติสิ่งที่เลวร้ายที่สุด, <em>บฺะจะเท</em>&nbsp;&nbsp;-&nbsp;&nbsp;ปฏิบัติใน<wbr>การอุทิศตนเสียสละรับใช้, <em>มาม</em>&nbsp;&nbsp;-&nbsp;&nbsp;แด่ข้า, <em>อนันยะ-บฺาค</em>&nbsp;&nbsp;-&nbsp;&nbsp;โดยไม่เบี่ยงเบน, <em>สาดํุ</em>&nbsp;&nbsp;-&nbsp;&nbsp;นักบุญ, <em>เอวะ</em>&nbsp;&nbsp;-&nbsp;&nbsp;แน่นอน, <em>สะฮ</em>&nbsp;&nbsp;-&nbsp;&nbsp;เขา, <em>มันทัพยะฮ</em>&nbsp;&nbsp;-&nbsp;&nbsp;พิจารณาว่า, <em>สัมยัค</em>&nbsp;&nbsp;-&nbsp;&nbsp;สมบูรณ์, <em>วิยะวะสิทะฮ</em>&nbsp;&nbsp;-&nbsp;&nbsp;สถิต<wbr>อย่างมั่นคง, <em>ฮิ</em>&nbsp;&nbsp;-&nbsp;&nbsp;แน่นอน, <em>สะฮ</em>&nbsp;&nbsp;-&nbsp;&nbsp;เขา
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  แม้กระทำในสิ่งที่เลวร้ายที่สุด&nbsp;&nbsp;หากเขาปฏิบัติการอุทิศตนเสียสละรับใช้&nbsp;&nbsp;พิจารณา<wbr>ได้ว่าผู้นี้เป็นนักบุญ&nbsp;&nbsp;เนื่องจากเขาสถิตอย่างถูกต้องในความมุ่งมั่นของตนเอง
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  คาว่า&nbsp;&nbsp;<em>สุ-ดุราชาระฮ</em>&nbsp;&nbsp;ในโศลกนี้มีความสำคัญมาก&nbsp;&nbsp;เราควรทำความเข้าใจ<wbr>อย่างถูกต้องเมื่อสิ่งมีชีวิตอยู่ภายใต้สภาวะเงื่อนไข&nbsp;&nbsp;จะมีกิจกรรมสองอย่างคือ&nbsp;&nbsp;กิจกรรม<wbr>หนึ่งอยู่ภายใต้เงื่อนไข&nbsp;&nbsp;และอีกกิจกรรมหนึ่งเป็นพื้นฐานเดิมแท้&nbsp;&nbsp;สำหรับการปกป้อง<wbr>ร่างกายหรืออยู่ภายใต้กฎของสังคมและรัฐ&nbsp;&nbsp;แน่นอนว่ามีกิจกรรมต่างๆ&nbsp;&nbsp;แม้สำหรับ<wbr>สาวกที่สัมพันธ์กับชีวิตภายใต้สภาวะเงื่อนไข&nbsp;&nbsp;กิจกรรมเหล่านี้เรียกว่าอยู่ภายใต้เงื่อนไข<wbr>นอกจากนี้ชีวิตผู้สำนึกอย่างสมบูรณ์ในธรรมชาติทิพย์ของตนปฏิบัติในคริชณะจิตสำนึก<wbr>หรืออุทิศตนเสียสละรับใช้ต่อองค์ภควาน&nbsp;&nbsp;มีกิจกรรมที่เรียกว่าเป็นทิพย์&nbsp;&nbsp;กิจกรรมเหล่านี้<wbr>ปฏิบัติไปในสถานภาพเดิมแท้ของตนเอง&nbsp;&nbsp;เรียกทางเทคนิคว่าการอุทิศตนเสียสละรับใช้<wbr>ตอนนี้ในระดับที่อยู่ภายใต้สภาวะที่มีเงื่อนไข&nbsp;&nbsp;บางครั้งกิจกรรมในการอุทิศตนเสียสละ<wbr>รับใช้และการรับใช้ที่มีเงื่อนไขสัมพันธ์กับร่างกายจะไปด้วยกันได้&nbsp;&nbsp;แต่บางครั้งไปด้วยกัน<wbr>ไม่ได้&nbsp;&nbsp;สาวกจะระวังมากเพื่อไม่ทำสิ่งใดให้ไปทำลายสภาวะอันบริสุทธิ์ของตนเองเท่าที่<wbr>จะเป็นไปได้&nbsp;&nbsp;โดยทราบดีว่าความสมบูรณ์ในกิจกรรมขึ้นอยู่กับความรู้แจ้งมากยิ่งขึ้นใน<wbr>คริชณะจิตสำนึก&nbsp;&nbsp;อย่างไรก็ดี&nbsp;&nbsp;บางครั้งอาจพบว่าบุคคลในคริชณะจิตสำนึกปฏิบัติในสิ่ง<wbr>ที่เลวร้ายที่สุดทางสังคมหรือทางการเมือง&nbsp;&nbsp;แต่การตกลงต่ำชั่วคราวเช่นนี้มิได้ตัดสิทธิ์<wbr>ของเขา&nbsp;&nbsp;ใน&nbsp;&nbsp;<em>ชรีมัด-บฺากะวะธัม</em>&nbsp;&nbsp;กล่าวว่า&nbsp;&nbsp;หากผู้ที่ตกลงต่ำแต่ปฏิบัติตนอย่างหมดหัวใจ<wbr>ในการรับใช้ทิพย์ต่อองค์ภควาน&nbsp;&nbsp;พระองค์ผู้ทรงประทับภายในหัวใจจะทำให้เขาบริสุทธิ์<wbr>ขึ้นและให้อภัยจากสิ่งเลวร้ายนั้น&nbsp;&nbsp;มลพิษทางวัตถุนั้นรุนแรงมาก&nbsp;&nbsp;แม้โยคีปฏิบัติในการรับ<wbr>ใช้พระองค์อย่างสมบูรณ์&nbsp;&nbsp;บางครั้งยังตกหลุมพราง&nbsp;&nbsp;แต่คริชณะจิตสำนึกมีพลังมาก&nbsp;&nbsp;การ<wbr>ตกลงต่ำชั่วครั้งชั่วคราวเช่นนี้จะได้รับการแก้ไขให้ถูกต้องโดยทันที&nbsp;&nbsp;ฉะนั้น&nbsp;&nbsp;วิธีการอุทิศ<wbr>ตนเสียสละรับใช้จึงมีผลสำเร็จอยู่เสมอ&nbsp;&nbsp;ไม่มีผู้ใดควรเยาะเย้ยสาวกในการที่ตกลงต่ำ<wbr>จากวิถีทางอันประเสริฐอันเนื่องจากอุบัติเหตุ&nbsp;&nbsp;ดังจะอธิบายในโศลกต่อไป&nbsp;&nbsp;การตกลงต่ำ<wbr>ชั่วคราวเช่นนี้จะยุติลงในเวลาต่อมา&nbsp;&nbsp;ทันทีที่สาวกสถิตอย่างสมบูรณ์ในคริชณะจิตสำนึก
  </p>
</div>

<div class="r r-lang-en r-paragraph">
  <p>
  ดังนั้น&nbsp;&nbsp;บุคคลผู้สถิตในคริชณะสำนึกและปฏิบัติด้วยความมุ่งมั่นในวิธีการสวด<wbr>ภาววนา&nbsp;&nbsp;ฮะเร&nbsp;&nbsp;คริชณะ&nbsp;&nbsp;ฮะเร&nbsp;&nbsp;คริชณะ&nbsp;&nbsp;คริชณะ&nbsp;&nbsp;คริชณะ&nbsp;&nbsp;ฮะเร&nbsp;&nbsp;ฮะเร&nbsp;&nbsp;/&nbsp;&nbsp;ฮะเร&nbsp;&nbsp;รามะ&nbsp;&nbsp;ฮะเร<wbr>รามะ&nbsp;&nbsp;รามะ&nbsp;&nbsp;รามะ&nbsp;&nbsp;ฮะเร&nbsp;&nbsp;ฮะเร&nbsp;&nbsp;ควรพิจารณาว่าอยู่ในสถานภาพทิพย์&nbsp;&nbsp;แม้โดยโอกาสหรือ<wbr>อุบัติเหตุพบว่าเขาตกลงต่ำ&nbsp;&nbsp;คำว่า&nbsp;&nbsp;<em>สาดํุร&nbsp;&nbsp;เอวะ</em>&nbsp;&nbsp;“เขาเป็นนักบุญ”&nbsp;&nbsp;เน้นมาก&nbsp;&nbsp;มีคำเตือน<wbr>สำหรับผู้ไม่ใช่สาวกว่า&nbsp;&nbsp;เนื่องจากการตกลงต่ำด้วยอุบัติเหตุ&nbsp;&nbsp;สาวกไม่ควรถูกเยาะเย้ย<wbr>ควรพิจารณาว่าเขายังเป็นนักบุญ&nbsp;&nbsp;แม้ตกลงต่ำโดยอุบัติเหตุ&nbsp;&nbsp;และคำว่า&nbsp;&nbsp;<em>มันทัพยะฮ</em>&nbsp;&nbsp;ยิ่ง<wbr>เน้นขึ้นไปอีก&nbsp;&nbsp;หากผู้ใดไม่ปฏิบัติตามกฎนี้&nbsp;&nbsp;และเยาะเย้ยสาวกในการตกลงต่ำโดยอุบัติเหตุ<wbr>เท่ากับผู้นี้ไม่เชื่อฟังคำสั่งขององค์ภควาน&nbsp;&nbsp;คุณสมบัติเดียวของสาวกคือปฏิบัติการอุทิศ<wbr>ตนเสียสละรับใช้อย่างมุ่งมั่นเท่านั้น
  </p>
</div>

<div class="r r-lang-en r-paragraph">
  <p>
  ใน&nbsp;&nbsp;<em>นริสิมฮะ&nbsp;&nbsp;พุราณะ</em>&nbsp;&nbsp;มีข้อความดังต่อไปนี้
  </p>
</div>

<div class="r r-lang-en r-verse-text">
  
  <em>บฺะกะวะทิ ชะ ฮะราพ อนันยะ-เชทา<br />บฺริชะ-มะลิโน พิ วิราจะเท มะนุชยะฮ</em><br /><em>นะ ฮิ ชะชะ-คะลุชะ-ชชฺะบิฮ คะดาชิท<br />ทิมิระ-พะราบฺะวะทาม อุไพทิ ชันดระฮ</em>
  
</div>

<div class="r r-lang-en r-paragraph">
  <p>
  ความหมายคือ&nbsp;&nbsp;แม้ปฏิบัติในการอุทิศตนเสียสละรับใช้อย่างสมบูรณ์ต่อองค์ภควาน<wbr>บางครั้งพบว่าบุคคลปฏิบัติในกิจกรรมที่น่ารังเกียจ&nbsp;&nbsp;กิจกรรมเหล่านี้ควรพิจารณาว่า<wbr>เหมือนกับจุดต่าง&nbsp;&nbsp;ๆ&nbsp;&nbsp;ที่รวมกันเป็นรูปกระต่ายบนดวงจันทร์&nbsp;&nbsp;จุดเหล่านี้ไม่ได้กลายมาเป็น<wbr>อุปสรรคในการส่องแสงของดวงจันทร์&nbsp;&nbsp;ในทำนองเดียวกัน&nbsp;&nbsp;การตกลงต่ำโดยอุบัติเหตุ<wbr>ของสาวกจากวิถีทางของบุคลิกนักบุญไม่ได้ทำให้เขาน่ารังเกียจ
  </p>
</div>

<div class="r r-lang-en r-paragraph">
  <p>
  อีกด้านหนึ่ง&nbsp;&nbsp;เราไม่ควรเข้าใจผิดว่าสาวกที่อยู่ในการอุทิศตนเสียสละรับใช้ทิพย์<wbr>สามารถปฏิบัติในสิ่งที่น่ารังเกียจต่าง&nbsp;&nbsp;ๆ&nbsp;&nbsp;นานาได้&nbsp;&nbsp;โศลกนี้พาดพิงถึงเฉพาะอุบัติเหตุ<wbr>อันเนื่องมาจากพลังอันแข็งแกร่งที่มาสัมผัสกับวัตถุเท่านั้น&nbsp;&nbsp;การอุทิศตนเสียสละรับใช้<wbr>เหมือนกับการประกาศสงครามกับพลังงานแห่งความหลง&nbsp;&nbsp;ตราบเท่าที่เรายังไม่แข็งแรง<wbr>พอที่จะต่อสู้กับพลังงานแห่งความหลงอาจตกลงต่ำโดยอุบัติเหตุได้&nbsp;&nbsp;แต่เมื่อแข็งแรง<wbr>พอ&nbsp;&nbsp;เราจะไม่อยู่ภายใต้อำนาจแห่งการตกลงต่ำเช่นนี้อีกต่อไป&nbsp;&nbsp;ดังที่ได้อธิบายแล้วว่า&nbsp;&nbsp;ไม่<wbr>ควรมีผู้ใดฉวยประโยชน์จากโศลกนี้ไปกระทำสิ่งเหลวไหลและคิดว่าตนเองยังเป็นสาวก<wbr>หากไม่พัฒนาบุคลิกของตนให้ดีขึ้นด้วยการอุทิศตนเสียสละรับใช้&nbsp;&nbsp;พึงเข้าใจไว้ว่าเรา<wbr>ไม่ใช่สาวกระดับสูง
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../9/29">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../9/31">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
