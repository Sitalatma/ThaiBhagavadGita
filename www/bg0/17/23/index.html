<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 17.23</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg0">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../17">
       บทที่ สิบเจ็ด
    </a>
<!-- 17 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    ระดับแห่งความศรัทธา
  <h2>
</div>
<div class="bb r-verse">
  <h1>
  โศลก 23
  </h1>
</div>

<div class="r r-lang-en r-verse-text">
  
  <em>โอม ทัท สัด อิทิ นิรเดโช<br />บระฮมะณัส ทริ-วิดฺะฮ สมริทะฮ</em><br /><em>บราฮมะณาส เทนะ เวดาช ชะ<br />ยะกยาช ชะ วิฮิทาฮ พุรา</em>
  
</div>

<div class="r r-lang-en r-synonyms">
  <p>
  <em>โอม</em>&nbsp;&nbsp;-&nbsp;&nbsp;แสดงถึงองค์ภควาน, <em>ทัท</em>&nbsp;&nbsp;-&nbsp;&nbsp;นั้น, <em>สัท</em>&nbsp;&nbsp;-&nbsp;&nbsp;อมตะ, <em>อิทิ</em>&nbsp;&nbsp;-&nbsp;&nbsp;ดังนั้น, <em>นิรเดชะฮ</em>&nbsp;&nbsp;-&nbsp;&nbsp;แสดง, <em>บระฮมะณะฮ</em>&nbsp;&nbsp;-&nbsp;&nbsp;ขององค์ภควาน, <em>ทริ-วิดฺะฮ</em>&nbsp;&nbsp;-&nbsp;&nbsp;สามคำรพ, <em>สมริทะฮ</em>&nbsp;&nbsp;-&nbsp;&nbsp;พิจารณาว่า, <em>บราฮมะณาฮ</em>&nbsp;&nbsp;-&nbsp;&nbsp;พราหมณ์<em>, เทนะ</em>&nbsp;&nbsp;-&nbsp;&nbsp;ด้วยสิ่งนั้น, <em>เวดาฮ</em>&nbsp;&nbsp;-&nbsp;&nbsp;วรรณกรรมพระเวท, <em>ชะ</em>&nbsp;&nbsp;-&nbsp;&nbsp;เช่นกัน, <em>ยะกยาฮ</em>&nbsp;&nbsp;-&nbsp;&nbsp;การบูชา, <em>ชะ</em>&nbsp;&nbsp;-&nbsp;&nbsp;เช่นกัน, <em>วิฮิทาฮ</em>&nbsp;&nbsp;-&nbsp;&nbsp;ใช้, <em>พุรา</em>&nbsp;&nbsp;-&nbsp;&nbsp;ในอดีต
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  จากจุดเริ่มต้นแห่งการสร้างได้ใช้คำสามคำ&nbsp;&nbsp;โอม&nbsp;&nbsp;ทัท&nbsp;&nbsp;สัท&nbsp;&nbsp;แสดงถึงสัจธรรมที่<wbr>สมบูรณ์สูงสุด&nbsp;&nbsp;สามคำนี้เป็นสัญลักษณ์ตัวแทนที่พราหมณ์ใช้ขณะสวดภาวนาบท<wbr>มนต์พระเวท&nbsp;&nbsp;และระหว่างพิธีบูชา&nbsp;&nbsp;เพื่อให้องค์ภควานทรงพอพระทัย
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  ได้อธิบายว่าการบำเพ็ญเพียร&nbsp;&nbsp;พิธีบูชา&nbsp;&nbsp;การให้ทาน&nbsp;&nbsp;และอาหาร&nbsp;&nbsp;แบ่งออกเป็น<wbr>สามระดับคือ&nbsp;&nbsp;ระดับความดี&nbsp;&nbsp;ตัณหา&nbsp;&nbsp;และอวิชชา&nbsp;&nbsp;ไม่ว่าจะเป็นชั้นหนึ่ง&nbsp;&nbsp;ชั้นสอง&nbsp;&nbsp;หรือชั้นสาม<wbr>ทั้งหมดอยู่ในสภาวะที่มีมลทินด้วยระดับแห่งธรรมชาติวัตถุ&nbsp;&nbsp;แต่เมื่อมีจุดมุ่งหมายอยู่ที่<wbr>องค์ภควาน&nbsp;&nbsp;<em>โอม&nbsp;&nbsp;ทัท&nbsp;&nbsp;สัท</em>&nbsp;&nbsp;หรือบุคลิกภาพสูงสุดแห่งพระเจ้า&nbsp;&nbsp;ผู้ทรงเป็นอมตะ&nbsp;&nbsp;สิ่งเหล่านี้<wbr>กลายมาเป็นหนทางเพื่อความเจริญในวิถีทิพย์&nbsp;&nbsp;ในคำสั่งสอนของพระคัมภีร์&nbsp;&nbsp;จุดมุ่งหมาย<wbr>นี้ได้แสดงไว้&nbsp;&nbsp;โดยเฉพาะ&nbsp;&nbsp;<em>โอม&nbsp;&nbsp;ทัท&nbsp;&nbsp;สัท</em>&nbsp;&nbsp;สามคำนี้&nbsp;&nbsp;แสดงถึงสัจธรรมหรือองค์ภควาน&nbsp;&nbsp;เราจะ<wbr>พบคำว่า&nbsp;&nbsp;<em>โอม</em>&nbsp;&nbsp;ในบทมนต์พระเวทเสมอ
  </p>
</div>

<div class="r r-lang-en r-paragraph">
  <p>
  ผู้ที่ไม่ปฏิบัติตามกฎเกณฑ์ของพระคัมภีร์จะไม่บรรลุถึงสัจธรรม&nbsp;&nbsp;เขาจะได้รับ<wbr>ผลชั่วคราวแต่ไม่ใช่จุดมุ่งหมายสูงสุดของชีวิต&nbsp;&nbsp;ข้อสรุปคือ&nbsp;&nbsp;การให้ทาน&nbsp;&nbsp;พิธีบูชาและการ<wbr>บำเพ็ญเพียร&nbsp;&nbsp;ต้องกระทำในระดับความดี&nbsp;&nbsp;หากทำในระดับตัณหาหรืออวิชชาแน่นอนว่า<wbr>คุณภาพจะต่ำกว่า&nbsp;&nbsp;คำสามคำ&nbsp;&nbsp;<em>โอม&nbsp;&nbsp;ทัท&nbsp;&nbsp;สัท</em>&nbsp;&nbsp;เปล่งออกมาร่วมกับพระนามอันศักดิ์สิทธิ์<wbr>ขององค์ภควาน&nbsp;&nbsp;ตัวอย่างเช่น&nbsp;&nbsp;<em>โอม&nbsp;&nbsp;ทัท&nbsp;&nbsp;วิชโณฮ</em>&nbsp;&nbsp;เมื่อใดที่บทมนต์พระเวทหรือพระนาม<wbr>อันศักดิ์สิทธิ์ถูกเปล่งออกมาจะรวมคำว่า&nbsp;&nbsp;<em>โอม</em>&nbsp;&nbsp;เข้าไปด้วย&nbsp;&nbsp;ซึ่งวรรณกรรมพระเวทได้<wbr>แสดงไว้&nbsp;&nbsp;สามคำนี้นำมาจากบทมนต์พระเวท&nbsp;&nbsp;<em>โอม&nbsp;&nbsp;อิทิ&nbsp;&nbsp;เอทัด&nbsp;&nbsp;บระฮมะโณ&nbsp;&nbsp;เนดิชทัฺม&nbsp;&nbsp;นามะ&nbsp;&nbsp;(ริกเวดะ)</em>&nbsp;&nbsp;แสดงถึงจุดมุ่งหมายแรก&nbsp;&nbsp;จากนั้น&nbsp;&nbsp;<em>ทัท&nbsp;&nbsp;ทวัม&nbsp;&nbsp;อสิ&nbsp;&nbsp;(ชฺานโดกยะ&nbsp;&nbsp;อุพะนิชัด</em>&nbsp;&nbsp;6.8.7)<wbr>แสดงถึงจุดมุ่งหมายที่สอง&nbsp;&nbsp;และ&nbsp;&nbsp;<em>สัด&nbsp;&nbsp;เอวะ&nbsp;&nbsp;สะอุมยะ&nbsp;&nbsp;(ชฺานโดกยะ&nbsp;&nbsp;อุพะนิชัด</em>&nbsp;&nbsp;6.2.1)&nbsp;&nbsp;แสดง<wbr>ถึงจุดมุ่งหมายที่สาม&nbsp;&nbsp;เมื่อรวมกันกลายมาเป็น&nbsp;&nbsp;<em>โอม&nbsp;&nbsp;ทัท&nbsp;&nbsp;สัท</em>&nbsp;&nbsp;ในอดีต&nbsp;&nbsp;เมื่อพระพรหมชีวิต<wbr>แรกที่ถูกสร้างขึ้นมา&nbsp;&nbsp;ทรงทำพิธีบูชา&nbsp;&nbsp;และทรงแสดงถึงบุคลิกภาพสูงสุดแห่งพระเจ้าด้วย<wbr>สามคำนี้&nbsp;&nbsp;ฉะนั้นหลักการเดียวกันนี้&nbsp;&nbsp;<em>พะรัมพะรา</em>&nbsp;&nbsp;ปฏิบัติตามเสมอมา&nbsp;&nbsp;ดังนั้น&nbsp;&nbsp;บทมนต์นี้<wbr>มีความสำคัญอันยิ่งใหญ่&nbsp;&nbsp;<em>ภควัต-คีตา</em>&nbsp;&nbsp;แนะนำว่างานใดที่กระทำควรทำไปเพื่อ&nbsp;&nbsp;<em>โอม&nbsp;&nbsp;ทัท&nbsp;&nbsp;สัท</em>&nbsp;&nbsp;หรือเพื่อบุคลิกภาพสูงสุดแห่งพระเจ้า&nbsp;&nbsp;เมื่อบำเพ็ญเพียร&nbsp;&nbsp;ให้ทาน&nbsp;&nbsp;และประกอบพิธี<wbr>บูชาด้วยสามคำนี้เท่ากับปฏิบัติในคริชณะจิตสำนึก&nbsp;&nbsp;คริชณะจิตสำนึกเป็นการปฏิบัติเชิง<wbr>วิทยาศาสตร์ในกิจกรรมทิพย์&nbsp;&nbsp;ซึ่งสามารถนำเราให้กลับคืนสู่เหย้าคืนสู่องค์ภควาน&nbsp;&nbsp;การ<wbr>ปฏิบัติในวิถีทิพย์เช่นนี้จะไม่มีการสูญเสียพลังงานไป
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../17/22">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../17/24">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
