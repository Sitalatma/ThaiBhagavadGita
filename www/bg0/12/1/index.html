<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 12.1</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg0">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../12">
       บทที่ สิบสอง
    </a>
<!-- 12 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    การอุทิศตนเสียสละรับใช้
  <h2>
</div>
<div class="bb r-verse">
  <h1>
  โศลก 1
  </h1>
</div>

<div class="r r-lang-en r-verse-text">
  
  <em>อารจุนะ อุวาชะ</em><br /><em>เอวัม สะทะทะ-ยุคทา เย<br />บัฺคธาส ทวาม พารยุพาสะเท</em><br /><em>เย ชาพิ อัคชะรัม อัพยัคทัม<br />เทชาม เค โยกะ-วิททะมาฮ</em>
  
</div>

<div class="r r-lang-en r-synonyms">
  <p>
  <em>อารจุนะฮ อุวาชะ</em>&nbsp;&nbsp;-&nbsp;&nbsp;อารจุนะตรัส<em>, เอวัม</em>&nbsp;&nbsp;-&nbsp;&nbsp;ดังนั้น, <em>สะทะทะ</em>&nbsp;&nbsp;-&nbsp;&nbsp;เสมอ, <em>ยุคทาฮ</em>&nbsp;&nbsp;-&nbsp;&nbsp;ปฏิบัติ, <em>เย</em>&nbsp;&nbsp;-&nbsp;&nbsp;ผู้<wbr>ซึ่ง, <em>บัคฺธาฮ</em>&nbsp;&nbsp;-&nbsp;&nbsp;สาวก, <em>ทวาม</em>&nbsp;&nbsp;-&nbsp;&nbsp;พระองค์, <em>พารยุพาสะเท</em>&nbsp;&nbsp;-&nbsp;&nbsp;บูชาอย่างถูกต้อง, <em>เย</em>&nbsp;&nbsp;-&nbsp;&nbsp;ผู้ซึ่ง, <em>ชะ</em>&nbsp;&nbsp;-&nbsp;&nbsp;<wbr>เช่นกัน, <em>อพิ</em>&nbsp;&nbsp;-&nbsp;&nbsp;อีกครั้ง, <em>อัคชะรัม</em>&nbsp;&nbsp;-&nbsp;&nbsp;เหนือประสาทสัมผัส, <em>อัพยัคทัม</em>&nbsp;&nbsp;-&nbsp;&nbsp;ที่ไม่ปรากฏ, <em>เทชาม</em>&nbsp;&nbsp;-&nbsp;&nbsp;<wbr>ของพวกเขา, <em>เค</em>&nbsp;&nbsp;-&nbsp;&nbsp;ผู้ซึ่ง, <em>โยกะ-วิท-ทะมาฮ</em>&nbsp;&nbsp;-&nbsp;&nbsp;มีความสมบูรณ์มากที่สุดในความรู้แห่งโยคะ
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  อารจุนะทรงถามว่า&nbsp;&nbsp;ระหว่างพวกที่ปฏิบัติการอุทิศตนเสียสละรับใช้แด่พระองค์<wbr>อย่างถูกต้องเสมอ&nbsp;&nbsp;และพวกที่บูชา&nbsp;&nbsp;บระฮมัน&nbsp;&nbsp;อันไร้รูปลักษณ์ที่ไม่ปรากฏ<wbr>พิจารณาว่าพวกไหนสมบูรณ์กว่ากัน
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  บัดนี้&nbsp;&nbsp;คริชณะทรงอธิบายเกี่ยวกับมีรูปลักษณ์&nbsp;&nbsp;ไม่มีรูปลักษณ์&nbsp;&nbsp;และรูปลักษณ์<wbr>จักรวาล&nbsp;&nbsp;พร้อมทั้งอธิบายถึงสาวกและโยคีทั้งหลาย&nbsp;&nbsp;โดยทั่วไปนักทิพย์นิยมแบ่งออกเป็น<wbr>สองพวก&nbsp;&nbsp;พวกหนึ่งไม่เชื่อในรูปลักษณ์&nbsp;&nbsp;และอีกพวกหนึ่งเชื่อในรูปลักษณ์&nbsp;&nbsp;สาวกผู้เชื่อใน<wbr>รูปลักษณ์ปฏิบัติด้วยพลังงานทั้งหมดเพื่อรับใช้องค์ภควาน&nbsp;&nbsp;ผู้ไม่เชื่อในรูปลักษณ์มีการ<wbr>ปฏิบัติเช่นกันโดยการทำสมาธิอยู่ที่&nbsp;&nbsp;<em>บระฮมัน</em>&nbsp;&nbsp;อันไร้รูปลักษณ์ที่ไม่ปรากฏ&nbsp;&nbsp;แต่จะไม่รับใช้<wbr>คริชณะโดยตรง
  </p>
</div>

<div class="r r-lang-en r-paragraph">
  <p>
  เราพบในบทนี้ว่า&nbsp;&nbsp;ในวิธีการต่าง&nbsp;&nbsp;ๆ&nbsp;&nbsp;เพื่อรู้แจ้งสัจธรรม&nbsp;&nbsp;<em>ภักดี-โยคะ</em>&nbsp;&nbsp;หรือการ<wbr>อุทิศตนเสียสละรับใช้เป็นวิธีที่สูงสุด&nbsp;&nbsp;หากผู้ใดปรารถนามาอยู่ใกล้ชิดกับบุคลิกภาพ<wbr>สูงสุดแห่งพระเจ้า&nbsp;&nbsp;ผู้นั้นต้องปฏิบัติการอุทิศตนเสียสละรับใช้
  </p>
</div>

<div class="r r-lang-en r-paragraph">
  <p>
  พวกที่บูชาองค์ภควานโดยตรงด้วยการอุทิศตนเสียสละรับใช้เรียกว่าพวกเชื่อ<wbr>ในรูปลักษณ์&nbsp;&nbsp;พวกปฏิบัติสมาธิอยู่ที่&nbsp;&nbsp;<em>บระฮมัน</em>&nbsp;&nbsp;อันไร้รูปลักษณ์เรียกว่าพวกไม่เชื่อในรูป<wbr>ลักษณ์&nbsp;&nbsp;ณ&nbsp;&nbsp;ที่นี้&nbsp;&nbsp;อารจุนะทรงถามว่าสถานภาพไหนดีกว่ากัน&nbsp;&nbsp;มีวิธีต่างๆ&nbsp;&nbsp;เพื่อรู้แจ้งสัจธรรม<wbr>แต่คริชณะทรงแสดงในบทนี้ว่า&nbsp;&nbsp;<em>ภักดี-โยคะ</em>&nbsp;&nbsp;หรือการอุทิศตนเสียสละรับใช้ต่อพระองค์<wbr>เป็นสิ่งที่สูงสุด&nbsp;&nbsp;โดยตรงที่สุด&nbsp;&nbsp;และเป็นวิธีที่ง่ายที่สุดเพื่อมาอยู่ใกล้ชิดกับองค์ภควาน
  </p>
</div>

<div class="r r-lang-en r-paragraph">
  <p>
  ในบทที่สองของ&nbsp;&nbsp;<em>ภควัต-คีตา</em>&nbsp;&nbsp;องค์ภควานทรงอธิบายว่า&nbsp;&nbsp;สิ่งมีชีวิตไม่ใช่ร่างวัตถุ<wbr>แต่เป็นละอองอณูทิพย์&nbsp;&nbsp;และสัจธรรมเป็นส่วนทิพย์ที่สมบูรณ์&nbsp;&nbsp;ในบทที่เจ็ดองค์ภควาน<wbr>ทรงแนะนำว่า&nbsp;&nbsp;สิ่งมีชีวิตในฐานะที่เป็นละอองอณูของส่วนที่สมบูรณ์สูงสุด&nbsp;&nbsp;จึงควรย้าย<wbr>ความสนใจทั้งหมดไปสู่ส่วนที่สมบูรณ์&nbsp;&nbsp;จากนั้นในบทที่แปดได้กล่าวไว้ว่า&nbsp;&nbsp;หากผู้ใดระลึก<wbr>ถึงคริชณะในขณะที่ออกจากร่างวัตถุ&nbsp;&nbsp;จะย้ายไปสู่ท้องฟ้าทิพย์ที่พระตำหนักของพระองค์<wbr>โดยทันที&nbsp;&nbsp;และในตอนท้ายของบทที่หก&nbsp;&nbsp;องค์ภควานตรัสอย่างชัดเจนว่า&nbsp;&nbsp;ในบรรดาโยคี<wbr>ทั้งหลาย&nbsp;&nbsp;ผู้ที่ระลึกถึงคริชณะภายในตนเองเสมอพิจารณาว่าเป็นผู้ที่สมบูรณ์สูงสุด&nbsp;&nbsp;ดัง<wbr>นั้น&nbsp;&nbsp;ในทุก&nbsp;&nbsp;ๆ&nbsp;&nbsp;บทจะเห็นข้อสรุปว่า&nbsp;&nbsp;เราควรยึดมั่นอยู่ที่รูปลักษณ์ส่วนพระองค์ของคริชณะ<wbr>เพราะนั่นคือความรู้แจ้งทิพย์ที่สูงสุด
  </p>
</div>

<div class="r r-lang-en r-paragraph">
  <p>
  อย่างไรก็ดี&nbsp;&nbsp;มีพวกที่ไม่ยึดมั่นอยู่กับรูปลักษณ์ส่วนพระองค์ของคริชณะ&nbsp;&nbsp;ไม่ยึด<wbr>มั่นอย่างแน่วแน่แม้ในการเตรียมคำอธิบาย&nbsp;&nbsp;<em>ภควัต-คีตา</em>&nbsp;&nbsp;แต่ต้องการทำให้ผู้คนไขว้เขว<wbr>ไปจากคริชณะเพื่อเปลี่ยนย้ายการอุทิศตนเสียสละทั้งหมดไปที่&nbsp;&nbsp;<em>บระฮมะจโยทิ</em>&nbsp;&nbsp;ซึ่งไร้รูป<wbr>ลักษณ์&nbsp;&nbsp;และชอบทำสมาธิอยู่กับสิ่งที่ไม่มีรูปลักษณ์แห่งสัจธรรมมากกว่า&nbsp;&nbsp;ซึ่งอยู่เหนือ<wbr>การเอื้อมถึงของประสาทสัมผัสและไม่เป็นที่ปรากฏ
  </p>
</div>

<div class="r r-lang-en r-paragraph">
  <p>
  อันที่จริง&nbsp;&nbsp;มีนักทิพย์นิยมอยู่สองกลุ่ม&nbsp;&nbsp;บัดนี้อารจุนะทรงพยายามสรุปคำถามว่า<wbr>วิธีใดง่ายกว่ากันและกลุ่มไหนสมบูรณ์ที่สุด&nbsp;&nbsp;อีกนัยหนึ่ง&nbsp;&nbsp;ท่านทำให้สถานภาพของท่าน<wbr>เองกระจ่างขึ้นเนื่องจากท่านยึดมั่นอยู่กับรูปลักษณ์ส่วนพระองค์ของคริชณะ&nbsp;&nbsp;อารจุนะ<wbr>ทรงไม่ยึดติดอยู่กับ&nbsp;&nbsp;<em>บระฮมัน</em>&nbsp;&nbsp;อันไร้รูปลักษณ์&nbsp;&nbsp;และปรารถนาจะทราบว่าสถานภาพของ<wbr>ท่านนั้นปลอดภัยหรือไม่&nbsp;&nbsp;ปรากฏการณ์อันไร้รูปลักษณ์ไม่ว่าในโลกวัตถุนี้หรือในโลก<wbr>ทิพย์ขององค์ภควานจะเป็นปัญหาในการทำสมาธิ&nbsp;&nbsp;อันที่จริงเราไม่สามารถสำเหนียก<wbr>เกี่ยวกับลักษณะอันไร้รูปลักษณ์แห่งสัจธรรมได้อย่างถ่องแท้&nbsp;&nbsp;ดังนั้น&nbsp;&nbsp;อารจุนะทรง<wbr>ปรารถนาจะกล่าวว่า&nbsp;&nbsp;“จะมีประโยชน์อันใดกับการสูญเสียเวลาไปเช่นนี้?”&nbsp;&nbsp;อารจุนะทรง<wbr>อธิบายในบทที่สิบเอ็ดว่า&nbsp;&nbsp;การยึดมั่นอยู่กับรูปลักษณ์ส่วนพระองค์ของคริชณะดีที่สุด<wbr>เพราะทำให้ท่านเข้าใจรูปลักษณ์อื่น&nbsp;&nbsp;ๆ&nbsp;&nbsp;ทั้งหมดในขณะเดียวกันและไม่มารบกวนกับความ<wbr>รักที่ท่านมีต่อคริชณะ&nbsp;&nbsp;อารจุนะทรงได้ถามคำถามสำคัญนี้ต่อคริชณะจะทำให้ข้อแตก<wbr>ต่างระหว่างแนวคิดที่ไร้รูปลักษณ์และแนวคิดที่มีรูปลักษณ์แห่งสัจธรรมกระจ่างขึ้น
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../11/55">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../12/2">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
