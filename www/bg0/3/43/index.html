<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 3.43</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg0">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../3">
       บทที่ สาม
    </a>
<!-- 3 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    คารมะ-โยกะ
  <h2>
</div>
<div class="bb r-verse">
  <h1>
  โศลก 43
  </h1>
</div>

<div class="r r-lang-en r-verse-text">
  
  <em>เอวัม บุดเดฺฮ พะรัม บุดดฺวา<br />สัมสทับฺยาทมานัม อาทมะนา</em><br /><em>จะฮิ ชัทรุม มะฮา-บาโฮ<br />คามะ-รูพัม ดุราสะดัม</em>
  
</div>

<div class="r r-lang-en r-synonyms">
  <p>
  <em>เอวัม</em>&nbsp;&nbsp;-&nbsp;&nbsp;ดังนั้น<em>, บุดเดฺฮ</em>&nbsp;&nbsp;-&nbsp;&nbsp;แด่ปัญญา, <em>พะรัม</em>&nbsp;&nbsp;-&nbsp;&nbsp;เหนือกว่า, <em>บุดดฺวา</em>&nbsp;&nbsp;-&nbsp;&nbsp;รู้, <em>สัมสทับฺยะ</em>&nbsp;&nbsp;-&nbsp;&nbsp;ด้วยความ<wbr>มั่นคง, <em>อาทมานัม</em>&nbsp;&nbsp;-&nbsp;&nbsp;จิตใจ, <em>อาทมะนา</em>&nbsp;&nbsp;-&nbsp;&nbsp;ด้วยปัญญาที่สุขุม, <em>จะฮิ</em>&nbsp;&nbsp;-&nbsp;&nbsp;ได้ชัยชนะ, <em>ชัทรุม</em>&nbsp;&nbsp;-&nbsp;&nbsp;ศัตรู<em>, มะฮา-บาโฮ</em>&nbsp;&nbsp;-&nbsp;&nbsp;โอ้ นักรบผู้เก่งกล้า, <em>คามะ-รูพัม</em>&nbsp;&nbsp;-&nbsp;&nbsp;ในรูปของราคะ, <em>ดุราสะดัม</em>&nbsp;&nbsp;-&nbsp;&nbsp;น่าสะพรึง<wbr>กลัว
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  ดังนั้น&nbsp;&nbsp;เมื่อรู้ว่าตนเองเป็นทิพย์อยู่เหนือประสาทสัมผัสวัตถุ&nbsp;&nbsp;จิตใจ&nbsp;&nbsp;และปัญญา&nbsp;&nbsp;โอ้<wbr>อารจุนะ&nbsp;&nbsp;นักรบผู้เก่งกล้า&nbsp;&nbsp;เธอควรทำจิตใจให้แน่วแน่มั่นคงด้วยปัญญาทิพย์ที่สุขุม<wbr>(คริชณะจิตสำนึก)&nbsp;&nbsp;และด้วยพลังทิพย์จงกำราบเจ้าตัวราคะ&nbsp;&nbsp;ศัตรูผู้ไม่รู้จักพอ
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  บทที่สามของ&nbsp;&nbsp;<em>ภควัต-คีตา</em>&nbsp;&nbsp;นี้&nbsp;&nbsp;ได้นำเรามาถึงจุดสรุปของคริชณะจิตสำนึกด้วย<wbr>การรู้จักตนเองว่าเป็นผู้รับใช้นิรันดรของบุคลิกภาพสูงสุดแห่งพระเจ้า&nbsp;&nbsp;โดยไม่พิจารณา<wbr>ว่าในที่สุดคือความว่างเปล่าไร้บุคลิกภาพ&nbsp;&nbsp;ในชีวิตความเป็นอยู่ทางวัตถุ&nbsp;&nbsp;แน่นอนว่าเรา<wbr>จะต้องได้รับอิทธิพลที่มีนิสัยชอบราคะ&nbsp;&nbsp;และต้องการมีอำนาจเหนือทรัพยากรธรรมชาติ<wbr>วัตถุ&nbsp;&nbsp;ความต้องการเป็นเจ้าเหนือหัวและต้องการสนองประสาทสัมผัสเป็นศัตรูที่ร้ายกาจ<wbr>ที่สุดของพันธวิญญาณ&nbsp;&nbsp;แต่ด้วยพลังอำนาจแห่งคริชณะจิตสำนึก&nbsp;&nbsp;เราสามารถควบคุม<wbr>ประสาทสัมผัสทางวัตถุ&nbsp;&nbsp;จิตใจ&nbsp;&nbsp;และปัญญาได้&nbsp;&nbsp;เราอาจจะไม่ต้องยกเลิกการงานและ<wbr>หน้าที่ที่กำหนดไว้ทั้งหมดโดยฉับพลัน&nbsp;&nbsp;แต่ด้วยการพัฒนาคริชณะจิตสำนึกทีละน้อย<wbr>เราสามารถสถิตในสถานภาพทิพย์โดยไม่ถูกอิทธิพลของประสาทสัมผัสวัตถุและจิตใจ<wbr>ครอบงำ&nbsp;&nbsp;ด้วยปัญญาอันแน่วแน่มั่นคงจะนำเราไปสู่ตัวของเราเองที่บริสุทธิ์&nbsp;&nbsp;นี่คือข้อสรุป<wbr>ของบทนี้&nbsp;&nbsp;ในระดับความเป็นอยู่ทางวัตถุที่ยังไม่พัฒนา&nbsp;&nbsp;การคาดคะเนทางปรัชญาและ<wbr>ความพยายามที่ฝืนธรรมชาติในการที่จะควบคุมประสาทสัมผัสด้วยการฝึกปฏิบัติสิ่ง<wbr>ที่เรียกว่าท่าโยคะต่าง&nbsp;&nbsp;ๆ&nbsp;&nbsp;จะไม่มีวันช่วยให้มาสู่ชีวิตทิพย์&nbsp;&nbsp;เราจะต้องได้รับการฝึกฝนใน<wbr>คริชณะจิตสำนึกด้วยสติปัญญาที่สูงกว่า
  </p>
</div>

<div class="r r-lang-en r-paragraph-thus-ends">
  <p>
  <em>ดังนั้น ได้จบคำอธิบายโดยบฺัคธิเวดันธะ บทที่สามของหนังสือ</em> ชรีมัด บฺะกะวัด-กีทา <em>ในหัวข้อเรื่อง คารมะ-โยกะ หรือการปฏิบัติหน้าที่ของตนที่กำหนดไว้ในคริชณะจิตสำนึก</em>
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../3/42">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../4/1">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
