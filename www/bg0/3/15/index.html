<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 3.15</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg0">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../3">
       บทที่ สาม
    </a>
<!-- 3 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    คารมะ-โยกะ
  <h2>
</div>
<div class="bb r-verse">
  <h1>
  โศลก 15
  </h1>
</div>

<div class="r r-lang-en r-verse-text">
  
  <em>คารมะ บระฮโมดบฺะวัม วิดดฺิ<br />บระฮมาคชะระ-สะมุดบฺะวัม</em><br /><em>ทัสมาท สารวะ-กะทัม บระฮมะ<br />นิทยัม ยะกเย พระทิชทฺิทัม</em>
  
</div>

<div class="r r-lang-en r-synonyms">
  <p>
  <em>คารมะ</em>&nbsp;&nbsp;-&nbsp;&nbsp;งาน, <em>บระฮมะ</em>&nbsp;&nbsp;-&nbsp;&nbsp;จากคัมภีร์พระเวท, <em>อุดบฺะวัม</em>&nbsp;&nbsp;-&nbsp;&nbsp;ผลิต, <em>วิดดฺิ</em> -เธอควรรู้<em>, บระฮมะ</em>&nbsp;&nbsp;-&nbsp;&nbsp;<wbr>คัมภีร์พระเวท, <em>อัคชะระ</em>&nbsp;&nbsp;-&nbsp;&nbsp;จาก <em>บระฮมัน</em> สูงสุด (บุคลิกภาพแห่งพระเจ้า), <em>สะมุดบฺะวัม</em>&nbsp;&nbsp;-&nbsp;&nbsp;<wbr>ปรากฎออกมาโดยตรง, <em>ทัสมาท</em>&nbsp;&nbsp;-&nbsp;&nbsp;ดังนั้น, <em>สารวะ-กะทัม</em>&nbsp;&nbsp;-&nbsp;&nbsp;แผ่พระจายไปทั่ว, <em>บระฮมะ</em>&nbsp;&nbsp;-&nbsp;&nbsp;<wbr>เหนือโลก, <em>นิทยัม</em>&nbsp;&nbsp;-&nbsp;&nbsp;อมตะ, <em>ยะกยะ</em>&nbsp;&nbsp;-&nbsp;&nbsp;ในการบูชา, <em>พระทิชทฺิทัม</em>&nbsp;&nbsp;-&nbsp;&nbsp;สถิต
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  ระเบียบกิจกรรมได้กำหนดไว้ในคัมภีร์พระเวท&nbsp;&nbsp;และคัมภีร์พระเวทปรากฎออกมา<wbr>โดยตรงจากบุคลิกภาพสูงสุดแห่งพระเจ้า&nbsp;&nbsp;ดังนั้น&nbsp;&nbsp;องค์ภควานผู้ทรงแผ่กระจายไป<wbr>ทั่วทรงสถิตในการปฎิบัติบูชานิรันดร
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  <em>ยะกยารทฺะ-คารมะ</em>&nbsp;&nbsp;หรือความจำเป็นของงานเพื่อให้คริชณะทรงพอพระทัย<wbr>เพียงอย่างเดียวได้เน้นมากขึ้นในโศลกนี้&nbsp;&nbsp;หากเราต้องทำงานเพื่อให้&nbsp;&nbsp;<em>ยะกยะ-พุรุชะ</em>&nbsp;&nbsp;หรือ<wbr>พระวิชณุทรงพอพระทัย&nbsp;&nbsp;เราต้องค้นหาวิธีการทำงานใน&nbsp;&nbsp;<em>บระฮมัน</em>&nbsp;&nbsp;หรือคัมภีร์ทิพย์<wbr>พระเวท&nbsp;&nbsp;ดังนั้น&nbsp;&nbsp;คัมภีร์พระเวทจึงเป็นกฎระเบียบแนะนำวิธีการทำงาน&nbsp;&nbsp;การทำอะไรที่<wbr>คัมภีร์พระเวทไม่ได้แนะนำไว้เรียกว่า&nbsp;&nbsp;<em>วิคารมะ</em>&nbsp;&nbsp;งานที่ไม่ได้รับอนุญาตหรืองานที่เป็น<wbr>บาป&nbsp;&nbsp;ดังนั้น&nbsp;&nbsp;เราจึงควรรับคำแนะนำจากคัมภีร์พระเวทเสมอเพื่อความปลอดภัยจาก<wbr>ผลกรรม&nbsp;&nbsp;เฉกเช่นเราต้องทำงานในชีวิตประจำวันทั่วไปตามคำแนะนำของรัฐ&nbsp;&nbsp;ในทำนอง<wbr>เดียวกัน&nbsp;&nbsp;เราต้องทำงานภายใต้คำแนะนำของรัฐสูงสุดแห่งองค์ภควาน&nbsp;&nbsp;คำแนะนำเช่นนี้<wbr>อยู่ในคัมภีร์พระเวทซึ่งออกมาโดยตรงจากการหายใจของบุคลิกภาพสูงสุดแห่งพระเจ้า<wbr>ได้กล่าวไว้ว่า&nbsp;&nbsp;<em>อัสยะ&nbsp;&nbsp;มะฮะโท&nbsp;&nbsp;บูำ-ทัสยะ&nbsp;&nbsp;นิชวะสิทัม&nbsp;&nbsp;เอทัด&nbsp;&nbsp;ยัด&nbsp;&nbsp;ริก-เวโด&nbsp;&nbsp;ยะจุร-เวดะฮ&nbsp;&nbsp;สามะ-เวโด&nbsp;&nbsp;‘ทฺารวางกิระสะฮ</em>&nbsp;&nbsp;“คัมภีร์พระเวททั้งสี่เล่ม&nbsp;&nbsp;<em>ริก&nbsp;&nbsp;เวดะ.&nbsp;&nbsp;ยะจุร&nbsp;&nbsp;เวดะ.&nbsp;&nbsp;สามะ&nbsp;&nbsp;เวดะ.</em>&nbsp;&nbsp;และ&nbsp;&nbsp;<em>อทฺารวะ&nbsp;&nbsp;เวดะ</em>&nbsp;&nbsp;ทั้งหมดออกมาจากการหายใจของบุคลิกภาพสูงสุดแห่ง<wbr>พระเจ้าผู้ยิ่งใหญ่”&nbsp;&nbsp;(<em>บริฮัด-อารังยะคะ&nbsp;&nbsp;อุพะนิชัด</em>&nbsp;&nbsp;4.5.11)&nbsp;&nbsp;องค์ภควานในฐานะที่ทรงมี<wbr>พระเดชทั้งปวง&nbsp;&nbsp;ทรงสามารถตรัสด้วยลมหายใจดังที่ได้ยืนยันไว้ใน&nbsp;&nbsp;<em>บระฮมะ-สัมฮิทา</em><wbr>ว่าพระองค์ทรงพระเดชทั้งปวง&nbsp;&nbsp;ประสาทสัมผัสแต่ละส่วนของพระองค์ทรงสามารถทำ<wbr>หน้าที่ของประสาทสัมผัสอื่น&nbsp;&nbsp;ๆ&nbsp;&nbsp;ได้&nbsp;&nbsp;หรืออีกนัยหนึ่งองค์ภควานทรงสามารถตรัสด้วยการ<wbr>หายใจ&nbsp;&nbsp;และทรงสามารถทำให้มีครรภ์ได้ด้วยพระเนตรของพระองค์&nbsp;&nbsp;อันที่จริงได้กล่าว<wbr>ไว้ว่าพระองค์ทรงชำเลืองไปที่ธรรมชาติวัตถุและทรงเป็นพระบิดาของมวลชีวิต&nbsp;&nbsp;หลัง<wbr>จากการสร้างหรือการให้พันธวิญญาณไปอยู่ในครรภ์ของธรรมชาติวัตถุ&nbsp;&nbsp;พระองค์ทรง<wbr>ให้คำแนะนำสั่งสอนในปรัชญาพระเวทว่าพันธวิญญาณเหล่านี้จะกลับคืนสู่เหย้าคืนสู่<wbr>องค์ภควานได้อย่างไร&nbsp;&nbsp;เราควรระลึกเสมอว่าพันธวิญญาณในโลกวัตถุทั้งหมดมีความ<wbr>กระตือรือร้นที่จะแสวงหาความสุขทางวัตถุ&nbsp;&nbsp;แต่คำแนะนำของคัมภีร์พระเวททำให้เรา<wbr>สามารถทำให้ความต้องการนอกลู่นอกทางของเราสมปรารถนาและกลับคืนสู่พระองค์<wbr>จบสิ้นกับสิ่งที่สมมุติว่าเป็นความสุข&nbsp;&nbsp;เป็นโอกาสของพันธวิญญาณที่จะได้รับอิสรภาพ<wbr>ดังนั้น&nbsp;&nbsp;พันธวิญญาณต้องพยายามปฏิบัติตามวิธีการ&nbsp;&nbsp;<em>ยะกยะ</em>&nbsp;&nbsp;ด้วยการมีคริชณะจิตสำนึก<wbr>แม้พวกที่ไม่ได้ปฏิบัติตามคำสั่งสอนของคัมภีร์พระเวทอาจรับเอาหลักการของคริชณะ<wbr>จิตสำนึกไปปฏิบัติแทนการปฏิบัติ&nbsp;&nbsp;<em>ยะกยะ</em>&nbsp;&nbsp;หรือ&nbsp;&nbsp;<em>คารมะ</em>&nbsp;&nbsp;ตามคัมภีร์พระเวทได้
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../3/14">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../3/16">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
