<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 16.11-12</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg0">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../16">
       บทที่ สิบหก
    </a>
<!-- 16 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    ธรรมชาติทิพย์และ<br />ธรรมชาติมาร
  <h2>
</div>
<div class="bb r-verse">
  <h1>
  โศลก 11-12
  </h1>
</div>

<div class="r r-lang-en r-verse-text">
  
  <em>ชินทาม อพะริเมยาม ชะ<br />พระละยานทาม อุพาชริทาฮ</em><br /><em>คาโมพะโบฺกะ-พะระมา<br />เอทาวัด อิทิ นิชชิทาฮ</em>
  
</div>

<div class="r r-lang-en r-verse-text">
  
  <em>อาชา-พาชะ-ชะไทร บัดดฺาฮ<br />คามะ-โครดฺะ-พะรายะณาฮ</em><br /><em>อีฮันเท คามะ-โบฺการทัฺม<br />อันยาเยนารทฺะ-สันชะยาน</em>
  
</div>

<div class="r r-lang-en r-synonyms">
  <p>
  <em>ชินทาม</em>&nbsp;&nbsp;-&nbsp;&nbsp;ความกลัวและความวิตกกังวล, <em>อพะริเมยาม</em>&nbsp;&nbsp;-&nbsp;&nbsp;วัดไม่ได้, <em>ชะ</em>&nbsp;&nbsp;-&nbsp;&nbsp;และ, <em>พระละยะ</em>&nbsp;&nbsp;-&nbsp;&nbsp;<wbr>อันทาม-ถึงจุดแห่งความตาย, <em>อุพาชริทาฮ</em>&nbsp;&nbsp;-&nbsp;&nbsp;เป็นที่พึ่ง, <em>คามะ-อุพะโบฺกะ</em>&nbsp;&nbsp;-&nbsp;&nbsp;การสนอง<wbr>ประสาทสัมผัส, <em>พะระมาฮ</em>&nbsp;&nbsp;-&nbsp;&nbsp;เป้าหมายสูงสุดแห่งชีวิต, <em>เอทาวัท</em>&nbsp;&nbsp;-&nbsp;&nbsp;ดังนั้น, <em>อิทิ</em>&nbsp;&nbsp;-&nbsp;&nbsp;เช่นนี้, <em>นิชชิ ทาฮ</em>&nbsp;&nbsp;-&nbsp;&nbsp;มีความแน่ใจ, <em>อาชา</em>&nbsp;&nbsp;-&nbsp;&nbsp;<em>พาชะ</em>&nbsp;&nbsp;-&nbsp;&nbsp;ปฏิบัติในเครือข่ายแห่งความหวัง, <em>ชะไทฮ</em>&nbsp;&nbsp;-&nbsp;&nbsp;เป็นร้อยๆ, <em>บัดดฺาฮ</em>&nbsp;&nbsp;-&nbsp;&nbsp;ถูกพันธนาการ, <em>คามะ</em>&nbsp;&nbsp;-&nbsp;&nbsp;ราคะ, <em>โครดฺะ</em>&nbsp;&nbsp;-&nbsp;&nbsp;และความโกรธ, <em>พะรายะณาฮ</em>&nbsp;&nbsp;-&nbsp;&nbsp;สถิต<wbr>ในความคิดนั้นเสมอ, <em>อีฮันเท</em>&nbsp;&nbsp;-&nbsp;&nbsp;พวกเขาปรารถนา, <em>คามะ</em>&nbsp;&nbsp;-&nbsp;&nbsp;ราคะ, <em>โบฺกะ</em>&nbsp;&nbsp;-&nbsp;&nbsp;สนองประสาท<wbr>สัมผัส, <em>อารทัฺม</em>&nbsp;&nbsp;-&nbsp;&nbsp;เพื่อจุดมุ่งหมาย, <em>อันยาเยนะ</em>&nbsp;&nbsp;-&nbsp;&nbsp;ผิดกฎหมาย, <em>อารทฺะ</em>&nbsp;&nbsp;-&nbsp;&nbsp;แห่งความร่ำรวย, <em>สันชะยาน</em>&nbsp;&nbsp;-&nbsp;&nbsp;สะสม
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  พวกมารเชื่อว่าการสนองประสาทสัมผัสเป็นความจำเป็นพื้นฐานแห่งความศิวิ<wbr>ไลของมนุษย์&nbsp;&nbsp;ดังนั้นจึงมีความวิตกกังวลที่วัดไม่ได้จนกว่าชีวิตจะหาไม่&nbsp;&nbsp;ถูก<wbr>พันธนาการอยู่ในเครือข่ายแห่งความต้องการเป็นร้อย&nbsp;&nbsp;ๆ&nbsp;&nbsp;พัน&nbsp;&nbsp;ๆ&nbsp;&nbsp;ซึมซาบอยู่กับ<wbr>ราคะและความโกรธ&nbsp;&nbsp;พวกมารสะสมเงินด้วยวิธีที่ผิดกฎหมายเพื่อสนองประสาท<wbr>สัมผัส
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  พวกมารยอมรับว่าการรื่นรมย์ทางประสาทสัมผัสเป็นจุดมุ่งหมายสูงสุดแห่ง<wbr>ชีวิตและจะรักษาแนวคิดนี้จนกว่าจะตาย&nbsp;&nbsp;โดยไม่เชื่อในชีวิตหลังจากตายไปแล้ว&nbsp;&nbsp;และ<wbr>ไม่เชื่อว่าต้องไปอยู่ในร่างที่แตกต่างกันตามกรรม&nbsp;&nbsp;(คารมะ)&nbsp;&nbsp;หรือตามกิจกรรมที่ตนได้<wbr>กระทำในโลกนี้&nbsp;&nbsp;แผนการสำหรับชีวิตไม่เคยหมด&nbsp;&nbsp;พวกนี้วางแผนแล้วแผนเล่าซึ่งไม่มีวัน<wbr>จบสิ้น&nbsp;&nbsp;เรามีประสบการณ์โดยตรงกับบุคคลที่มีแนวคิดมารเช่นนี้&nbsp;&nbsp;ซึ่งแม้ถึงเวลาตายยัง<wbr>ถามหาแพทย์ให้ช่วยต่อชีวิตอีกสี่ปี&nbsp;&nbsp;เพราะว่าแผนของตนยังไม่เสร็จสมบูรณ์&nbsp;&nbsp;คนโง่เช่นนี้<wbr>ไม่รู้ว่าแพทย์ไม่สามารถต่ออายุให้แม้แต่วินาทีเดียว&nbsp;&nbsp;เมื่อคำสั่งมาถึงจะไม่มีการพิจารณา<wbr>ถึงความต้องการของมนุษย์&nbsp;&nbsp;กฎแห่งธรรมชาติไม่อนุญาตแม้แต่วินาทีเดียวนอกเหนือไป<wbr>จากที่เขาได้ถูกกำหนดไว้ให้รื่นรมย์
  </p>
</div>

<div class="r r-lang-en r-paragraph">
  <p>
  คนมารผู้ไม่มีความศรัทธาในองค์ภควานหรืออภิวิญญาณภายในใจตนเอง<wbr>ทำบาปทุกอย่างเพื่อสนองประสาทสัมผัสของตน&nbsp;&nbsp;โดยไม่รู้ว่ามีพยานนั่งอยู่ภายในหัวใจ<wbr>อภิวิญญาณทรงดูกิจกรรมของปัจเจกวิญญาณ&nbsp;&nbsp;ดังที่ได้กล่าวไว้ใน&nbsp;&nbsp;<em>อุพะนิชัด</em>&nbsp;&nbsp;ว่ามีนก<wbr>สองตัวเกาะอยู่บนต้นไม้ต้นเดียวกัน&nbsp;&nbsp;นกตัวหนึ่งปฏิบัติการและได้รับความสุขหรือความ<wbr>ทุกข์จากผลไม้ของต้นและนกอีกตัวหนึ่งทรงเป็นพยาน&nbsp;&nbsp;แต่คนมารไม่มีความรู้ในคัมภีร์<wbr>พระเวทและไม่มีความศรัทธา&nbsp;&nbsp;ดังนั้น&nbsp;&nbsp;จึงรู้สึกเป็นอิสระที่จะทำทุกสิ่งทุกอย่างเพื่อสนอง<wbr>ประสาทสัมผัส&nbsp;&nbsp;ไม่ว่าผลที่ตามมาจะเป็นเช่นไร
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../16/10">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../16/13-15">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
