<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 7.3</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg0">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../7">
       บทที่ เจ็ด
    </a>
<!-- 7 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    ความรู้แห่งสัจธรรม
  <h2>
</div>
<div class="bb r-verse">
  <h1>
  โศลก 3
  </h1>
</div>

<div class="r r-lang-en r-verse-text">
  
  <em>มะนุชยาณาม สะฮัสเรชุ<br />คัชชิด ยะทะทิ สิดดฺะเย</em><br /><em>ยะทะทาม อพิ สิดดฺานาม<br />คัชชิน มาม เวททิ ทัททวะทะฮ</em>
  
</div>

<div class="r r-lang-en r-synonyms">
  <p>
  <em>มะนุชยาณาม</em>&nbsp;&nbsp;-&nbsp;&nbsp;แห่งมนุษย์, <em>สะฮัสเรชุ</em>&nbsp;&nbsp;-&nbsp;&nbsp;จากหลาย ๆ พันคน, <em>คัชชิท</em>&nbsp;&nbsp;-&nbsp;&nbsp;บางคน, <em>ยะทะทิ</em>&nbsp;&nbsp;-&nbsp;&nbsp;<wbr>พยายาม, <em>สิดดฺะเย</em>&nbsp;&nbsp;-&nbsp;&nbsp;เพื่อความสมบูรณ์, <em>ยะทะทาม</em>&nbsp;&nbsp;-&nbsp;&nbsp;ของพวกที่พยายาม, <em>อพิ</em>&nbsp;&nbsp;-&nbsp;&nbsp;แน่นอน, <em>สิดดฺานาม</em>&nbsp;&nbsp;-&nbsp;&nbsp;ของพวกที่บรรลุความสมบูรณ์, <em>คัชชิท</em>&nbsp;&nbsp;-&nbsp;&nbsp;บางคน, <em>มาม</em>&nbsp;&nbsp;-&nbsp;&nbsp;ข้า, <em>เวททิ</em>&nbsp;&nbsp;-&nbsp;&nbsp;รู้, <em>ทัททวะ ทะฮ</em> -ความเป็นจริง
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  จากหลาย&nbsp;&nbsp;ๆ&nbsp;&nbsp;พันคน&nbsp;&nbsp;อาจมีหนึ่งคนที่พยายามเพื่อความสมบูรณ์&nbsp;&nbsp;และจากพวกที่<wbr>บรรลุถึงความสมบูรณ์&nbsp;&nbsp;ผู้ที่รู้จักข้าตามความเป็นจริงยังหาได้ยาก
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  มีมนุษย์อยู่หลายระดับ&nbsp;&nbsp;และจากหลาย&nbsp;&nbsp;ๆ&nbsp;&nbsp;พันคน&nbsp;&nbsp;อาจมีคนหนึ่งที่มีความสนใจ<wbr>ในความรู้แจ้งทิพย์&nbsp;&nbsp;และพยายามรู้ว่าตนเองคืออะไร&nbsp;&nbsp;ร่างกายคืออะไร&nbsp;&nbsp;และสัจธรรมที่<wbr>สมบูรณ์คืออะไร&nbsp;&nbsp;โดยทั่วไปมนุษย์เพียงแต่ปฏิบัติตามนิสัยสัตว์เดรัจฉาน&nbsp;&nbsp;เช่น&nbsp;&nbsp;การกิน<wbr>นอน&nbsp;&nbsp;ป้องกันตัว&nbsp;&nbsp;และเพศสัมพันธ์&nbsp;&nbsp;จะหาคนที่สนใจความรู้ทิพย์ได้ยาก&nbsp;&nbsp;หกบทแรกของ&nbsp;&nbsp;<em>คีตา</em>&nbsp;&nbsp;มีไว้สำหรับพวกที่สนใจความรู้ทิพย์&nbsp;&nbsp;ในการเข้าใจตนเอง&nbsp;&nbsp;เข้าใจอภิวิญญาณ&nbsp;&nbsp;และ<wbr>วิธีการเพื่อความรู้แจ้งด้วย&nbsp;&nbsp;<em>กยานะ-โยกะ,&nbsp;&nbsp;ดฺยานะ-โยกะ</em>&nbsp;&nbsp;และรู้ข้อแตกต่างระหว่าง<wbr>ตนเองกับวัตถุ&nbsp;&nbsp;อย่างไรก็ดี&nbsp;&nbsp;บุคคลผู้อยู่ในคริชณะจิตสำนึกเท่านั้นจึงจะสามารถรู้จักคริชณะ<wbr>นักทิพย์นิยมอื่น&nbsp;&nbsp;ๆ&nbsp;&nbsp;อาจบรรลุความรู้แจ้ง&nbsp;&nbsp;<em>บระฮมัน</em>&nbsp;&nbsp;อันไร้รูปลักษณ์ซึ่งง่ายกว่าการเข้าใจ<wbr>คริชณะ&nbsp;&nbsp;คริชณะทรงเป็นบุคลิกภาพสูงสุด&nbsp;&nbsp;แต่ในขณะเดียวกันพระองค์ก็ทรงอยู่เหนือความ<wbr>รู้แห่ง&nbsp;&nbsp;<em>บระฮมัน</em>&nbsp;&nbsp;และ&nbsp;&nbsp;<em>พะระมาทมา</em>&nbsp;&nbsp;โยคีแล<em>ะ&nbsp;&nbsp;กยานี</em>&nbsp;&nbsp;สับสนในความพยายามของ<wbr>ตนเองที่จะเข้าใจคริชณะ&nbsp;&nbsp;แม้แต่&nbsp;&nbsp;ชรีพาดะ&nbsp;&nbsp;ชังคะราชารยะ&nbsp;&nbsp;ผู้ไม่เชื่อในรูปลักษณ์ที่ยิ่ง<wbr>ใหญ่ที่สุดยังยอมรับในคำอธิบาย&nbsp;&nbsp;<em>คีตา</em>&nbsp;&nbsp;ของท่านว่าคริชณะทรงเป็นบุคลิกภาพสูงสุดแห่ง<wbr>พระเจ้า&nbsp;&nbsp;แต่สาวกของท่านไม่ยอมรับคริชณะเหมือนกับท่าน&nbsp;&nbsp;เพราะเป็นสิ่งยากมากใน<wbr>การที่จะรู้จักคริชณะ&nbsp;&nbsp;แม้แต่ผู้ที่รู้แจ้งทิพย์แห่ง&nbsp;&nbsp;<em>บระฮมัน</em>&nbsp;&nbsp;อันไร้รูปลักษณ์แล้วก็เช่นกัน
  </p>
</div>

<div class="r r-lang-en r-paragraph">
  <p>
  คริชณะทรงเป็นองค์ภควาน&nbsp;&nbsp;แหล่งกำเนิดของแหล่งกำเนิดทั้งปวง&nbsp;&nbsp;ทรงเป็น<wbr>โกวินดะพระผู้เป็นเจ้าองค์แรก&nbsp;&nbsp;<em>อิชวะระฮ&nbsp;&nbsp;พะระมฮ&nbsp;&nbsp;คริชณะฮ&nbsp;&nbsp;สัช-ชิด-อานันดะ-&nbsp;&nbsp;วิกระฮะฮ/&nbsp;&nbsp;อนาดิร&nbsp;&nbsp;อาดิร&nbsp;&nbsp;โกวินดะฮ&nbsp;&nbsp;สารวะ-คาระณะ-คาระณัม</em>&nbsp;&nbsp;เป็นสิ่งยากมาก<wbr>สำหรับพวกที่ไม่ใช่สาวกที่จะรู้จักคริชณะ&nbsp;&nbsp;ถึงแม้ประกาศว่าวิถีแห่ง<em>ภักดี-โยคะ</em>&nbsp;&nbsp;หรือ<wbr>การอุทิศตนเสียสละรับใช้นั้นง่ายมาก&nbsp;&nbsp;แต่พวกเขาไม่สามารถปฏิบัติได้&nbsp;&nbsp;หากว่าวิถีแห่ง&nbsp;&nbsp;<em>ภักดี-โยคะ</em>&nbsp;&nbsp;ง่ายเหมือนดังเช่นพวกที่ไม่ใช่สาวกอ้าง&nbsp;&nbsp;แล้วทำไมจึงไปปฏิบัติตามวิธีที่ยาก?&nbsp;&nbsp;<wbr>อันที่จริงวิถีแห่ง&nbsp;&nbsp;<em>ภักดี-โยคะ</em>&nbsp;&nbsp;ไม่ง่าย&nbsp;&nbsp;<em>ภักดี-โยคะ</em>&nbsp;&nbsp;ปลอมที่บุคคลผู้เชื่อถือไม่ได้ปฏิบัติกัน<wbr>โดยปราศจากความรู้ที่ถูกต้องแห่ง&nbsp;&nbsp;<em>ภักดี-โยคะ</em>&nbsp;&nbsp;อาจจะง่าย&nbsp;&nbsp;แต่เมื่อปฏิบัติกันจริง&nbsp;&nbsp;ๆ&nbsp;&nbsp;ตาม<wbr>กฎระเบียบต่าง&nbsp;&nbsp;ๆ&nbsp;&nbsp;นักวิชาการและนักปราชญ์ผู้คาดคะเนจะตกลงมาจากวิถีทาง&nbsp;&nbsp;ชรีละ<wbr>รูพะ&nbsp;&nbsp;โกสวามี&nbsp;&nbsp;ได้เขียนใน&nbsp;&nbsp;<em>บัฺคธิ-ระสามริทะ-สินดุํ&nbsp;&nbsp;(</em>1.2.101)&nbsp;&nbsp;ดังนี้
  </p>
</div>

<div class="r r-lang-en r-verse-text">
  
  <em>ชรุทิ-สมริทิ-พุราณาดิ-<br />พันชะราทระ-วิดิฺม วินา</em><br /><em>ไอคานทิคี ฮะเรร บัฺคธิร<br />อุทพาทาไยวะ คัลพะเท</em>
  
</div>

<div class="r r-lang-en r-paragraph">
  <p>
  “การอุทิศตนเสียสละรับใช้แด่องค์ภควาน&nbsp;&nbsp;และปฏิเสธวรรณกรรมพระเวทที่เชื่อถือได้<wbr>เช่น&nbsp;&nbsp;<em>อุพะนิชัด,&nbsp;&nbsp;พุราณะ</em>&nbsp;&nbsp;และ&nbsp;&nbsp;<em>นาระดะ-พันชะราทระ</em>&nbsp;&nbsp;ได้แต่สร้างความเดือดร้อนให้สังคม<wbr>โดยไม่จำเป็นเท่านั้น”
  </p>
</div>

<div class="r r-lang-en r-paragraph">
  <p>
  เป็นไปไม่ได้ที่ผู้รู้แจ้ง&nbsp;&nbsp;<em>บระฮมัน</em>&nbsp;&nbsp;อันไร้รูปลักษณ์&nbsp;&nbsp;หรือโยคีผู้รู้แจ้ง&nbsp;&nbsp;<em>พะระมาทมา</em><wbr>จะเข้าใจคริชณะ&nbsp;&nbsp;บุคลิกภาพสูงสุดแห่งพระเจ้า&nbsp;&nbsp;ผู้ทรงเป็นโอรสของพระนางยะโชดา&nbsp;&nbsp;หรือ<wbr>เป็นสารถีของอารจุนะ&nbsp;&nbsp;แม้แต่เทวดาผู้ยิ่งใหญ่บางครั้งยังสับสนเกี่ยวกับคริชณะ&nbsp;&nbsp;(<em>มุฮยัน&nbsp;&nbsp;ทิ&nbsp;&nbsp;ยัท&nbsp;&nbsp;สูระยะฮ)&nbsp;&nbsp;มาม&nbsp;&nbsp;ทุ&nbsp;&nbsp;เวดะ&nbsp;&nbsp;นะ&nbsp;&nbsp;คัชชะนะ</em>&nbsp;&nbsp;องค์ภควานตรัสว่า&nbsp;&nbsp;“&nbsp;&nbsp;ไม่มีผู้ใดรู้จักข้าตาม<wbr>ความเป็นจริง”&nbsp;&nbsp;และหากว่ามีผู้หนึ่งผู้ใดรู้จักพระองค์&nbsp;&nbsp;<em>สะ&nbsp;&nbsp;มะฮาทมา&nbsp;&nbsp;สุ-ดุรละบฺะฮ</em>&nbsp;&nbsp;“&nbsp;&nbsp;ดวง<wbr>วิญญาณผู้ยิ่งใหญ่เช่นนี้หาได้ยากมาก”&nbsp;&nbsp;ฉะนั้น&nbsp;&nbsp;นอกจากมาปฏิบัติการอุทิศตนเสียสละ<wbr>รับใช้แด่องค์ภควาน&nbsp;&nbsp;มิฉะนั้น&nbsp;&nbsp;เราจะไม่สามารถรู้จักคริชณะตามความเป็นจริง&nbsp;&nbsp;(<em>ทัททวะ&nbsp;&nbsp;ทะฮ</em>)&nbsp;&nbsp;ถึงแม้เราจะเป็นนักวิชาการหรือเป็นนักปราชญ์ผู้ยิ่งใหญ่&nbsp;&nbsp;สาวกผู้บริสุทธิ์เท่านั้น<wbr>ที่สามารถรู้บางสิ่งบางอย่างเกี่ยวกับคุณสมบัติทิพย์อันมองไม่เห็นในคริชณะ&nbsp;&nbsp;ในแหล่ง<wbr>กำเนิดของแหล่งกำเนิดทั้งมวล&nbsp;&nbsp;ในพระเดชและความมั่งคั่งของพระองค์&nbsp;&nbsp;ในความร่ำรวย<wbr>ชื่อเสียง&nbsp;&nbsp;พลังอำนาจ&nbsp;&nbsp;ความสง่างาม&nbsp;&nbsp;ความรู้และความเสียสละของพระองค์&nbsp;&nbsp;เพราะว่า<wbr>คริชณะทรงมีแนวโน้มที่จะให้พระเมตตากรุณาต่อสาวก&nbsp;&nbsp;พระองค์ทรงเป็นคำสุดท้ายใน<wbr>ความรู้แจ้ง&nbsp;&nbsp;<em>บระฮมัน</em>&nbsp;&nbsp;สาวกเท่านั้นที่สามารถรู้แจ้งตามความเป็นจริง&nbsp;&nbsp;ได้กล่าวไว้ว่า
  </p>
</div>

<div class="r r-lang-en r-verse-text">
  
  <em>อทะฮ ชรี -คริชณะ -นามาดิ<br />นะ บฺะเวด กราฮยัม อินดริไยฮ</em><br /><em>เสโวนมุเคฺ ฮิ จิฮวาโด<br />สวะยัม เอวะ สพํุระทิ อดะฮ</em>
  
</div>

<div class="r r-lang-en r-paragraph">
  <p>
  “ไม่มีผู้ใดสามารถเข้าใจคริชณะตามความเป็นจริงด้วยประสาทสัมผัสวัตถุอันหยาบ<wbr>แต่พระองค์ทรงเปิดเผยตัวพระองค์แด่สาวก&nbsp;&nbsp;เนื่องจากทรงพอพระทัยกับการรับใช้ด้วย<wbr>ความรักทิพย์ที่มีต่อพระองค์”&nbsp;&nbsp;(<em>บัฺคธิ&nbsp;&nbsp;-ระสามริทะ-สินดํุ</em>&nbsp;&nbsp;1.2.234)
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../7/2">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../7/4">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
