<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 7.1</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg0">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../7">
       บทที่ เจ็ด
    </a>
<!-- 7 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    ความรู้แห่งสัจธรรม
  <h2>
</div>
<div class="bb r-verse">
  <h1>
  โศลก 1
  </h1>
</div>

<div class="r r-lang-en r-verse-text">
  
  <em>ชรี-บฺะกะวาน อุวาชะ</em><br /><em>มะยิ อาสัคทะ -มะนาฮ พารทฺะ<br />โยกัม ยุนจัน มัด-อาชระยะฮ</em><br /><em>อสัมชะยัม สะมะกรัม มาม<br />ยะทฺา กยาสยะสิ ทัช ชฺริณุ</em>
  
</div>

<div class="r r-lang-en r-synonyms">
  <p>
  <em>ชรี-บฺะกะวาน อุวาชะ</em> -องค์ภควานตรัส, <em>มะยิ</em>&nbsp;&nbsp;-&nbsp;&nbsp;แด่ข้า, <em>อาสัคทะ-มะนาฮ</em>&nbsp;&nbsp;-&nbsp;&nbsp;จิตยึดติด, <em>พารทฺะ</em>&nbsp;&nbsp;-&nbsp;&nbsp;<wbr>โอ้ โอรสพระนางพริทฺา, <em>โยกัม</em>&nbsp;&nbsp;-&nbsp;&nbsp;รู้แจ้งแห่งตน, <em>ยุนจัน</em>&nbsp;&nbsp;-&nbsp;&nbsp;ปฏิบัติ, <em>มัท-อาชระยะฮ</em> -ในจิตสำนึก<wbr>แห่งข้า (คริชณะจิตสำนึก), <em>อสัมชะยัม</em> -ปราศจากความสงสัย, <em>สะมะกรัม</em> -โดยสมบูรณ์, <em>มาม</em><wbr>-ข้า, <em>ยะทฺา</em> -อย่างไร, <em>กยาสยะสิ</em>&nbsp;&nbsp;-&nbsp;&nbsp;เธอสามารถรู้, <em>ทัท</em> -นั้น, <em>ชริณุ</em>&nbsp;&nbsp;-&nbsp;&nbsp;พยายามสดับฟัง
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  บุคลิกภาพสูงสุดแห่งพระเจ้าตรัสว่า&nbsp;&nbsp;โอ้&nbsp;&nbsp;โอรสพระนางพริทฺา&nbsp;&nbsp;บัดนี้เธอจงฟัง&nbsp;&nbsp;ว่า<wbr>ปฏิบัติโยคะด้วยจิตสำนึกที่สมบูรณ์ในข้าและด้วยจิตยึดมั่นต่อข้าอย่างไร&nbsp;&nbsp;เธอจึง<wbr>สามารถรู้ถึงข้าโดยสมบูรณ์&nbsp;&nbsp;ปราศจากความสงสัย
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  บทที่เจ็ดของ&nbsp;&nbsp;<em>ภควัต-คีตา</em>&nbsp;&nbsp;นี้&nbsp;&nbsp;อธิบายถึงธรรมชาติของคริชณะจิตสำนึกอย่าง<wbr>สมบูรณ์&nbsp;&nbsp;คริชณะทรงเปี่ยมไปด้วยความมั่งคั่งทั้งหมด&nbsp;&nbsp;อธิบายไว้&nbsp;&nbsp;ณ&nbsp;&nbsp;ที่นี้ว่าทรงแสดงถึง<wbr>ความมั่งคั่งเหล่านี้ให้เราเห็นได้อย่างไร&nbsp;&nbsp;และทรงอธิบายถึงคนโชคดีสี่ประเภทที่มายึดมั่น<wbr>ต่อพระองค์&nbsp;&nbsp;พร้อมทั้งคนโชคร้ายสี่ประเภทที่จะไม่ยอมรับคริชณะ
  </p>
</div>

<div class="r r-lang-en r-paragraph">
  <p>
  หกบทแรกของ<em>ภควัต-คีตา</em>&nbsp;&nbsp;ได้อธิบายว่าสิ่งมีชีวิตเป็นดวงวิญญาณ&nbsp;&nbsp;ไม่ใช่วัตถุ<wbr>และดวงวิญญาณสามารถพัฒนาตนเองให้มาถึงความรู้แจ้งแห่งตนด้วยวิธีโยคะต่าง<wbr>ๆ&nbsp;&nbsp;ในตอนท้ายของบทที่หกได้กล่าวไว้อย่างชัดเจนว่า&nbsp;&nbsp;การทำสมาธิจิตตั้งมั่นอยู่ที่<wbr>คริชณะ&nbsp;&nbsp;หรือการปฏิบัติคริชณะจิตสำนึกเป็นโยคะสูงสุด&nbsp;&nbsp;ด้วยการตั้งสมาธิจิตอยู่ที่<wbr>คริชณะ&nbsp;&nbsp;เราสามารถรู้ถึงสัจธรรมอย่างสมบูรณ์&nbsp;&nbsp;มิใช่วิธีการรู้แจ้ง&nbsp;&nbsp;<em>บระฮมะจโยทิ</em>&nbsp;&nbsp;ที่ไร้<wbr>รูปลักษณ์&nbsp;&nbsp;หรือรู้แจ้ง&nbsp;&nbsp;<em>พะระมาทมา</em>&nbsp;&nbsp;ในหัวใจของตนเอง&nbsp;&nbsp;ซึ่งไม่ใช่ความรู้แห่งสัจธรรม<wbr>ที่สมบูรณ์&nbsp;&nbsp;เพราะเป็นเพียงส่วนหนึ่งเท่านั้น&nbsp;&nbsp;ความรู้ที่สมบูรณ์และเป็นวิทยาศาสตร์คือ<wbr>คริชณะ&nbsp;&nbsp;ทุกสิ่งทุกอย่างจะถูกเปิดเผยให้กับบุคคลในคริชณะจิตสำนึก&nbsp;&nbsp;ในคริชณะจิตสำนึก<wbr>ที่สมบูรณ์เรารู้ว่าคริชณะทรงเป็นความรู้สุดยอดอยู่เหนือความสงสัยทั้งปวง&nbsp;&nbsp;โยคะต่าง<wbr>ๆ&nbsp;&nbsp;เป็นเพียงขั้นบันไดเพื่อก้าวไปสู่วิถีแห่งคริชณะจิตสำนึก&nbsp;&nbsp;ผู้ปฏิบัติคริชณะจิตสำนึก<wbr>โดยตรงจะทราบเกี่ยวกับ&nbsp;&nbsp;<em>บระฮมะจโยทิ</em>&nbsp;&nbsp;และ&nbsp;&nbsp;<em>พะระมาทมา</em>&nbsp;&nbsp;อย่างสมบูรณ์โดยปริยาย<wbr>จากการปฏิบัติโยคะแห่งคริชณะจิตสำนึกทำให้สามารถรู้ทุกสิ่งทุกอย่างโดยสมบูรณ์<wbr>เช่น&nbsp;&nbsp;สัจธรรมที่สมบูรณ์&nbsp;&nbsp;สิ่งมีชีวิต&nbsp;&nbsp;ธรรมชาติวัตถุ&nbsp;&nbsp;และปรากฎการณ์เหล่านี้&nbsp;&nbsp;รวมทั้งองค์<wbr>ประกอบอื่นๆ
  </p>
</div>

<div class="r r-lang-en r-paragraph">
  <p>
  ฉะนั้น&nbsp;&nbsp;เราควรเริ่มปฏิบัติโยคะดังที่ได้แนะนำไว้ในโศลกสุดท้ายของบทที่หก<wbr>การตั้งสมาธิจิตอยู่ที่คริชณะองค์ภควาน&nbsp;&nbsp;ทำได้โดยปฏิบัติการอุทิศตนเสียสละรับใช้ใน<wbr>เก้ารูปแบบที่กำหนดไว้&nbsp;&nbsp;ซึ่งมี&nbsp;&nbsp;<em>ชระวะณัม</em>&nbsp;&nbsp;เป็นข้อแรกและสำคัญที่สุด&nbsp;&nbsp;ดังนั้นองค์ภควาน<wbr>ตรัสแด่อารจุนะว่า&nbsp;&nbsp;<em>ทัช&nbsp;&nbsp;ชฺริณุ</em>&nbsp;&nbsp;หรือ&nbsp;&nbsp;“จงสดับฟังจากข้า”&nbsp;&nbsp;ไม่มีผู้ใดเป็นผู้ที่เชื่อถือได้มากไป<wbr>กว่าคริชณะ&nbsp;&nbsp;ฉะนั้น&nbsp;&nbsp;การสดับฟังจากพระองค์&nbsp;&nbsp;จึงเป็นโอกาสดีที่สุดที่จะทำให้เรามีคริชณะ<wbr>จิตสำนึกอย่างสมบูรณ์&nbsp;&nbsp;ดังนั้น&nbsp;&nbsp;เราต้องเรียนจากคริชณะโดยตรง&nbsp;&nbsp;หรือเรียนจากสาวก<wbr>ผู้บริสุทธิ์ของคริชณะ&nbsp;&nbsp;ไม่ใช่เรียนจากคนผยองผู้ไม่ใช่สาวกและลำพองตนอันเนื่องจาก<wbr>ความรู้ทางวิชาการ
  </p>
</div>

<div class="r r-lang-en r-paragraph">
  <p>
  ใน&nbsp;&nbsp;<em>ชรีมัด-บฺากะวะธัม</em>&nbsp;&nbsp;วิธีการเข้าใจคริชณะบุคลิกภาพสูงสุดแห่งพระเจ้าผู้ทรง<wbr>เป็นสัจธรรมที่สมบูรณ์&nbsp;&nbsp;ได้อธิบายไว้ในบทที่สองของภาคหนึ่งดังต่อไปนี้
  </p>
</div>

<div class="r r-lang-en r-verse-text">
  
  <em>ชริณวะทาม สวะ -คะทฺาฮ คริชณะฮ<br />พุณยะ-ชระวะณะ-คีรทะนะฮ</em><br /><em>ฮริดิ อันทะฮ -สโทฺ ฮิ อบฺะดราณิ<br />วิดํุโนทิ สุฮริท สะทาม</em>
  
</div>

<div class="r r-lang-en r-verse-text">
  
  <em>นัชทะ -พราเยชุ อบฺะเดรชุ<br />นิทยัม บฺากะวะทะ -เสวะยา</em><br /><em>บฺะกะวะทิ อุททะมะ-ชโลเค<br />บัฺคธิร บฺะวะทิ ไนชทิฺคี</em>
  
</div>

<div class="r r-lang-en r-verse-text">
  
  <em>ทะดา ระจัส -ทะโม -บฺาวาฮ<br />คามะ -โลบฺาดะยัช ชะ เย</em><br /><em>เชทะ เอไทร อนาวิดดัฺม<br />สทิฺทัม สัททเว พระสีดะทิ</em>
  
</div>

<div class="r r-lang-en r-verse-text">
  
  <em>เอวัม พระสันนะ-มะนะโส<br />บฺะกะวัด-บัฺคธิ-โยกะทะฮ</em><br /><em>บฺะกะวัท-ทัททวะ-วิกยานัม<br />มุคทะ-สังกัสยะ จายะเท</em>
  
</div>

<div class="r r-lang-en r-verse-text">
  
  <em>บิฺดยะเท ฮริดะยะ -กรันทิฺช<br />ชิฺดยันเท สารวะ -สัมชะยาฮ</em><br /><em>คชียันเท ชาสยะ คารมาณิ<br />ดริชทะ เอวาทมะนีชวะเร</em>
  
</div>

<div class="r r-lang-en r-paragraph">
  <p>
  “การสดับฟังเกี่ยวกับคริชณะจากวรรณกรรมพระเวท&nbsp;&nbsp;หรือสดับฟังจากพระองค์<wbr>โดยตรงจาก&nbsp;&nbsp;<em>ภควัต-คีตา</em>&nbsp;&nbsp;เป็นกุศลกรรมในตัวเอง&nbsp;&nbsp;สำหรับผู้ที่สดับฟังเกี่ยวกับคริชณะ<wbr>องค์คริชณะผู้ประทับอยู่ในหัวใจของทุกคนจะทรงปฏิบัติเหมือนกับเพื่อนผู้ปรารถนาดี<wbr>ที่สุด&nbsp;&nbsp;และทำให้สาวกผู้ปฏิบัติในการสดับฟังเกี่ยวกับพระองค์เสมอบริสุทธิ์ขึ้น&nbsp;&nbsp;เช่นนี้<wbr>สาวกจะพัฒนาความรู้ทิพย์โดยธรรมชาติซึ่งซ่อนเร้นอยู่ภายในตนเอง&nbsp;&nbsp;ขณะที่สดับฟัง<wbr>เกี่ยวกับคริชณะจาก&nbsp;&nbsp;<em>บฺากะวะธัม</em>&nbsp;&nbsp;และจากสาวกมากขึ้น&nbsp;&nbsp;ทำให้มีความมั่นคงในการอุทิศ<wbr>ตนเสียสละรับใช้ต่อองค์ภควาน&nbsp;&nbsp;จากการพัฒนาการอุทิศตนเสียสละรับใช้เขาจะเป็น<wbr>อิสระจากระดับตัณหาและอวิชชา&nbsp;&nbsp;ดังนั้น&nbsp;&nbsp;ราคะและความโลภทางวัตถุจะเหือดแห้งไป<wbr>เมื่อสิ่งไม่บริสุทธิ์เหล่านี้ถูกขจัดออกไป&nbsp;&nbsp;ผู้สมัครมีความมั่นคงอยู่ในสภาวะแห่งความดี<wbr>ที่บริสุทธิ์&nbsp;&nbsp;เขาจะมีความร่าเริงในการอุทิศตนเสียสละรับใช้&nbsp;&nbsp;และเข้าใจศาสตร์แห่งองค์<wbr>ภควานอย่างสมบูรณ์&nbsp;&nbsp;ดังนั้น&nbsp;&nbsp;<em>ภักดี-โยคะ</em>&nbsp;&nbsp;จึงตัดปมแห่งความหลงใหลในวัตถุอย่างเหนียว<wbr>แน่นและทำให้เขาสามารถมาถึงระดับ&nbsp;&nbsp;<em>อสัมชะยัม-สะมะกรัม</em>&nbsp;&nbsp;หรือเข้าใจสัจธรรมที่<wbr>สมบูรณ์สูงสุดแห่งองค์ภควาน”&nbsp;&nbsp;(<em>ช.บ.</em>&nbsp;&nbsp;1.2.17-21)
  </p>
</div>

<div class="r r-lang-en r-paragraph">
  <p>
  ฉะนั้น&nbsp;&nbsp;ด้วยการสดับฟังจากคริชณะโดยตรงหรือจากสาวกของพระองค์ในคริชณะ<wbr>จิตสำนึกเท่านั้น&nbsp;&nbsp;ที่จะทำให้เราสามารถเข้าใจศาสตร์แห่งคริชณะได้
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../6/47">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../7/2">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
