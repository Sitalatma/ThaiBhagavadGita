<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 6.36</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg0">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../6">
       บทที่ หก
    </a>
<!-- 6 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    ดฺยานะ-โยกะ
  <h2>
</div>
<div class="bb r-verse">
  <h1>
  โศลก 36
  </h1>
</div>

<div class="r r-lang-en r-verse-text">
  
  <em>อสัมยะทาทมะนา โยโก<br />ดุชพราพะ อิทิ เม มะทิฮ</em><br /><em>วัชยาทมะนา ทุ ยะทะทา ชัคโย<br />่วาพทุม อุพายะทะฮ</em>
  
</div>

<div class="r r-lang-en r-synonyms">
  <p>
  <em>อสัมยะทะ</em>&nbsp;&nbsp;-&nbsp;&nbsp;หักห้ามไม่ไหว, <em>อาทมะนา</em>&nbsp;&nbsp;-&nbsp;&nbsp;ด้วยจิตใจ, <em>โยกะฮ</em>&nbsp;&nbsp;-&nbsp;&nbsp;การรู้แจ้งแห่งตน, <em>ดุชพรา พะฮ</em>&nbsp;&nbsp;-&nbsp;&nbsp;ยากที่จะบรรลุ, <em>อิทิ</em>&nbsp;&nbsp;-&nbsp;&nbsp;ดังนั้น, <em>เม</em>&nbsp;&nbsp;-&nbsp;&nbsp;ของข้า, <em>มะทิฮ</em>&nbsp;&nbsp;-&nbsp;&nbsp;ความเห็น, <em>วัชยะ</em>&nbsp;&nbsp;-&nbsp;&nbsp;ควบคุม, <em>อาทมะนา</em>&nbsp;&nbsp;-&nbsp;&nbsp;ด้วยจิตใจ, <em>ทุ</em>&nbsp;&nbsp;-&nbsp;&nbsp;แต่, <em>ยะทะทา</em>&nbsp;&nbsp;-&nbsp;&nbsp;ขณะที่พยายาม, <em>ชัคยะฮ</em>&nbsp;&nbsp;-&nbsp;&nbsp;ปฏิบัติได้, <em>อวาพทุม</em>&nbsp;&nbsp;-&nbsp;&nbsp;<wbr>บรรลุ, <em>อุพายะทะฮ</em>&nbsp;&nbsp;-&nbsp;&nbsp;ด้วยวิธีที่เหมาะสม
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  สำหรับผู้ที่หักห้ามจิตใจของตนเองไม่ได้&nbsp;&nbsp;การรู้แจ้งแห่งตนเป็นงานที่ยาก&nbsp;&nbsp;แต่ผู้<wbr>ที่ควบคุมจิตใจตนเองได้&nbsp;&nbsp;และพยายามในวิถีทางที่ถูกต้อง&nbsp;&nbsp;จะประสบผลสำเร็จ<wbr>อย่างแน่นอน&nbsp;&nbsp;นี่คือความเห็นของข้า
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  บุคลิกภาพสูงสุดแห่งพระเจ้าทรงประกาศว่าผู้ที่ไม่ยอมรับการรักษาที่ถูกต้อง<wbr>ที่จะให้จิตใจไม่ยึดติดกับการปฏิบัติทางวัตถุ&nbsp;&nbsp;จะบรรลุผลสำเร็จในการรู้แจ้งแห่งตนได้<wbr>ยากมาก&nbsp;&nbsp;การพยายามฝึกปฏิบัติโยคะในขณะที่จิตใจใฝ่หาความสุขทางวัตถุ&nbsp;&nbsp;เปรียบ<wbr>เสมือนกับการพยายามจุดไฟในขณะที่ราดน้ำลงไป&nbsp;&nbsp;ฝึกปฏิบัติโยคะโดยไม่ควบคุมจิตใจ<wbr>เป็นการเสียเวลา&nbsp;&nbsp;การอวดวิธีการปฏิบัติโยคะเช่นนี้อาจได้รับผลกำไรงามทางวัตถุ&nbsp;&nbsp;แต่<wbr>ว่าไร้ประโยชน์ในการรู้แจ้งแห่งดวงวิญญาณ&nbsp;&nbsp;ฉะนั้น&nbsp;&nbsp;เขาต้องควบคุมจิตใจโดยให้จิตใจ<wbr>ปฏิบัติรับใช้ด้วยความรักทิพย์แด่องค์ภควานอยู่เสมอ&nbsp;&nbsp;นอกจากจะปฏิบัติในคริชณะ<wbr>จิตสำนึก&nbsp;&nbsp;มิฉะนั้นแล้วจะไม่สามารถควบคุมจิตใจได้อย่างมั่นคง&nbsp;&nbsp;บุคคลในคริชณะ<wbr>จิตสำนึกบรรลุผลแห่งการปฏิบัติโยคะได้อย่างง่ายดาย&nbsp;&nbsp;โดยไม่ต้องพยายามนอกเหนือไป<wbr>จากนี้&nbsp;&nbsp;แต่ผู้ฝึกปฏิบัติโยคะไม่สามารถบรรลุผลสำเร็จได้โดยปราศจากคริชณะจิตสำนึก
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../6/35">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../6/37">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
