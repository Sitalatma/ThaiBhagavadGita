<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 18.55</title>
    <meta name="description" content="" />

    <link rel="stylesheet" type="text/css" href="/vedabase.css">
    <link href="https://fonts.googleapis.com/css?family=Taviraj" rel="stylesheet">
    <style>
     i {font-family: 'Taviraj', serif;font-size:1.1em;}
    </style>
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../18">
       บทที่ สิบแปด
    </a>
<!-- 18 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    บทสรุปความสมบูรณ์<br />แห่งการเสียสละ
  <h2>
</div>
<div class="bb r-verse">
  <h1>
  โศลก 55
  </h1>
</div>

<div class="r r-lang-en r-verse-text">
  
  <i>ภกฺตฺยา มามฺ อภิชานาติ</i><br /><i>ยาวานฺ ยศฺ จาสฺมิ ตตฺตฺวตฮ</i><br /><i>ตโต มาํ ตตฺตฺวโต ชฺญาตฺวา</i><br /><i>วิศเต ตทฺ-อนนฺตรมฺ</i>
  
</div>

<div class="r r-lang-en r-synonyms">
  <p>
  <i>ภกฺตฺยา</i> - ด้วยการอุทิศตนเสียสละรับใช้ที่บริสุทธิ์, <i>มามฺ</i> - ข้า, <i>อภิชานาติ</i> - เขาสามารถ รู้, <i>ยาวานฺ</i> - มากเท่า ๆ กับ, <i>ยฮ จ อสฺมิ</i> - เหมือนข้าเป็น, <i>ตตฺตฺวตฮ</i> - ในความจริง, <i>ตตฮ</i> - หลังจากนั้น, <i>มามฺ</i> - ข้า, <i>ตตฺตฺวตฮ</i> - ในความจริง, <i>ชฺญาตฺวา</i> - รู้, <i>วิศเต</i> - เขา เข้าไป, <i>ตตฺ-อนนฺตรมฺ</i> - หลังจากนั้น
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  บุคคลสามารถเข้าใจตามความเป็นจริงว่าข้าคือองค์ภควาน&nbsp;&nbsp;ก็ด้วยการอุทิศตนเสียสละรับใช้เท่านั้น&nbsp;&nbsp;และเมื่อมาอยู่ในจิตสำนึกแห่งข้าโดยสมบูรณ์ด้วยการอุทิศตนเสียสละเช่นนี้&nbsp;&nbsp;เขาจะสามารถเข้าไปในอาณาจักรแห่งองค์ภควาน
  </p>
</div>

<div class="">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  <i>กฺฤษฺณ</i>&nbsp;&nbsp;บุคลิกภาพสูงสุดแห่งพระเจ้าและส่วนที่สมบูรณ์ของพระองค์&nbsp;&nbsp;ไม่<wbr>สามารถเข้าใจได้ด้วยการคาดคะเนทางจิตหรือโดยผู้ไม่ใช่สาวก&nbsp;&nbsp;หากผู้ใดปรารถนาจะ<wbr>เข้าใจองค์&nbsp;&nbsp;<i>ภควานฺ</i>&nbsp;&nbsp;เขาต้องปฏิบัติการอุทิศตนเสียสละรับใช้ที่บริสุทธิ์ภายใต้การชี้นำของ<wbr>สาวกผู้บริสุทธิ์&nbsp;&nbsp;มิฉะนั้น&nbsp;&nbsp;ความจริงเกี่ยวกับองค์&nbsp;&nbsp;<i>ภควานฺ</i>&nbsp;&nbsp;จะถูกซ่อนเร้นอยู่เสมอ&nbsp;&nbsp;ดังที่ได้<wbr>กล่าวไว้ใน&nbsp;&nbsp;<i>ภควทฺ-คีตา</i>&nbsp;&nbsp;(7.25&nbsp;&nbsp;)&nbsp;&nbsp;ว่า&nbsp;&nbsp;<i>นาหํ&nbsp;&nbsp;ปฺรกาศฮ&nbsp;&nbsp;สรฺวสฺย</i>&nbsp;&nbsp;พระองค์ทรงไม่เปิด<wbr>เผยกับทุก&nbsp;&nbsp;ๆ&nbsp;&nbsp;คน&nbsp;&nbsp;ไม่มีผู้ใดสามารถเข้าใจองค์&nbsp;&nbsp;<i>ภควานฺ</i>&nbsp;&nbsp;ด้วยการมาเป็นนักวิชาการผู้คงแก่<wbr>เรียนหรือเป็นนักคาดคะเนทางจิต&nbsp;&nbsp;ผู้ที่ปฏิบัติใน&nbsp;&nbsp;<i>กฺฤษฺณ</i>&nbsp;&nbsp;จิตสำนึกและอุทิศตนเสียสละรับ<wbr>ใช้จริง&nbsp;&nbsp;ๆ&nbsp;&nbsp;เท่านั้นจึงสามารถเข้าใจว่า&nbsp;&nbsp;<i>กฺฤษฺณ</i>&nbsp;&nbsp;คือใคร&nbsp;&nbsp;แม้ปริญญาบัตรจากมหาวิทยาลัย<wbr>อะไรก็ช่วยไม่ได้
  </p>
</div>

<div class="r r-lang-en r-paragraph">
  <p>
  ผู้มีความชำนาญมากในศาสตร์แห่ง&nbsp;&nbsp;<i>กฺฤษฺณ</i>&nbsp;&nbsp;มีสิทธิ์ที่จะเข้าไปในอาณาจักรทิพย์<wbr>หรือพระตำหนักของพระองค์&nbsp;&nbsp;การกลายมาเป็น&nbsp;&nbsp;<i>พฺรหฺมนฺ</i>&nbsp;&nbsp;มิได้หมายความว่าสูญเสีย<wbr>บุคลิกลักษณะของตนเอง&nbsp;&nbsp;ตราบใดที่การอุทิศตนเสียสละรับใช้มีอยู่&nbsp;&nbsp;จะต้องมีองค์&nbsp;&nbsp;<i>ภควานฺ</i>&nbsp;&nbsp;มีสาวก&nbsp;&nbsp;และมีวิธีการอุทิศตนเสียสละรับใช้&nbsp;&nbsp;ความรู้เช่นนี้ไม่สูญหายแม้หลังจากหลุดพ้น<wbr>ไปแล้ว&nbsp;&nbsp;การหลุดพ้นหมายถึงเป็นอิสระจากแนวคิดชีวิตทางวัตถุ&nbsp;&nbsp;ในชีวิตทิพย์มีข้อแตก<wbr>ต่างเช่นเดียวกันและมีความเป็นปัจเจกบุคคลเช่นเดียวกันแต่อยู่ใน&nbsp;&nbsp;<i>กฺฤษฺณ</i>&nbsp;&nbsp;จิตสำนึกที่<wbr>บริสุทธิ์&nbsp;&nbsp;เราไม่ควรคิดผิด&nbsp;&nbsp;ๆ&nbsp;&nbsp;กับคำว่า&nbsp;&nbsp;<i>วิศเต</i>&nbsp;&nbsp;หรือ&nbsp;&nbsp;“เข้ามาในข้า”&nbsp;&nbsp;ว่าไปสนับสนุนทฤษฏี<wbr>ของผู้ที่เชื่อความเป็นหนึ่งเดียวกัน&nbsp;&nbsp;ว่าเราจะกลายมาเป็นเนื้อเดียวกันกับ&nbsp;&nbsp;<i>พฺรหฺมนฺ</i>&nbsp;&nbsp;อัน<wbr>ไร้รูปลักษณ์&nbsp;&nbsp;มันไม่ใช่&nbsp;&nbsp;คำว่า&nbsp;&nbsp;<i>วิศเต</i>&nbsp;&nbsp;หมายความว่าเขาสามารถเข้าไปในพระตำหนัก<wbr>ขององค์&nbsp;&nbsp;<i>ภควานฺ</i>&nbsp;&nbsp;ในความเป็นปัจเจกของตนเอง&nbsp;&nbsp;เพื่อปฏิบัติอย่างใกล้ชิดและถวายการรับ<wbr>ใช้แด่พระองค์&nbsp;&nbsp;ตัวอย่างเช่น&nbsp;&nbsp;นกสีเขียวไปอยู่บนต้นไม้สีเขียว&nbsp;&nbsp;ไม่ใช่เพื่อกลายมาเป็นหนึ่ง<wbr>เดียวกับต้นไม้แต่เพื่อรื่นเริงกับผลไม้บนต้น&nbsp;&nbsp;พวกไม่เชื่อในรูปลักษณ์โดยทั่วไปให้ตัวอย่าง<wbr>ว่าแม่น้ำไหลลงไปในมหาสมุทรและกลืนหายไป&nbsp;&nbsp;เช่นนี้อาจเป็นเหตุแห่งความสุขสำหรับ<wbr>ผู้ไม่เชื่อในรูปลักษณ์&nbsp;&nbsp;แต่ผู้เชื่อในรูปลักษณ์จะรักษาความเป็นปัจเจกบุคคลของตนเองเหมือนกับสัตว์น้ำในมหาสมุทร&nbsp;&nbsp;เราจะพบสิ่งมีชีวิตมากมายภายใต้มหาสมุทรหากเราดำ<wbr>ลึกลงไป&nbsp;&nbsp;ความคุ้นเคยกับผิวน้ำของมหาสมุทรไม่เพียงพอ&nbsp;&nbsp;เราจะต้องมีความรู้เกี่ยวกับ<wbr>ชีวิตสัตว์น้ำในส่วนลึกของมหาสมุทรอย่างสมบูรณ์ด้วย
  </p>
</div>

<div class="r r-lang-en r-paragraph">
  <p>
  ด้วยการอุทิศตนเสียสละรับใช้ที่บริสุทธิ์&nbsp;&nbsp;สาวกจึงสามารถเข้าใจคุณลักษณะ<wbr>ทิพย์และความมั่งคั่งขององค์&nbsp;&nbsp;<i>ภควานฺ</i>&nbsp;&nbsp;ตามความเป็นจริง&nbsp;&nbsp;ดังที่ได้กล่าวไว้ในบทที่สิบเอ็ดว่าด้วยการอุทิศตนเสียสละรับใช้เท่านั้นที่เราสามารถเข้าใจ&nbsp;&nbsp;ได้ยืนยันไว้&nbsp;&nbsp;ณ&nbsp;&nbsp;ที่นี้เช่นเดียวกัน<wbr>ว่าเราสามารถเข้าใจบุคลิกภาพสูงสุดแห่งพระเจ้าได้ด้วยการอุทิศตนเสียสละรับใช้&nbsp;&nbsp;แล้ว<wbr>จึงเข้าไปในอาณาจักรของพระองค์
  </p>
</div>

<div class="r r-lang-en r-paragraph">
  <p>
  หลังจากบรรลุถึงระดับ&nbsp;&nbsp;<i>พฺรหฺม-ภูต</i>&nbsp;&nbsp;ที่เป็นอิสระจากแนวคิดทางวัตถุ&nbsp;&nbsp;การ<wbr>อุทิศตนเสียสละรับใช้เริ่มต้นจากการสดับฟังเกี่ยวกับองค์&nbsp;&nbsp;<i>ภควานฺ</i>&nbsp;&nbsp;เมื่อสดับฟังเกี่ยวกับ<wbr>พระองค์&nbsp;&nbsp;ระดับ&nbsp;&nbsp;<i>พฺรหฺม-ภูต</i>&nbsp;&nbsp;ก็จะพัฒนาโดยปริยาย&nbsp;&nbsp;และมลทินทางวัตถุเช่น&nbsp;&nbsp;ความ<wbr>โลภ&nbsp;&nbsp;และ&nbsp;&nbsp;ราคะ&nbsp;&nbsp;เพื่อรื่นเริงทางประสาทสัมผัสจะเลือนหายไป&nbsp;&nbsp;ขณะที่ราคะและความ<wbr>ปรารถนาเลือนหายไปจากหัวใจของสาวก&nbsp;&nbsp;ท่านจะยึดมั่นกับการรับใช้พระองค์มาก<wbr>ยิ่งขึ้น&nbsp;&nbsp;และจากการยึดมั่นเช่นนี้ทำให้เป็นอิสระจากมลทินทางวัตถุ&nbsp;&nbsp;ชีวิตในระดับนั้นจึง<wbr>สามารถเข้าใจองค์&nbsp;&nbsp;<i>ภควานฺ</i>&nbsp;&nbsp;นี่คือข้อความจาก&nbsp;&nbsp;<i>ศฺรีมทฺ-ภาควตมฺ</i>&nbsp;&nbsp;หลังจากหลุดพ้น<wbr>แล้ววิธีแห่ง&nbsp;&nbsp;<i>ภกฺติ</i>&nbsp;&nbsp;หรือการอุทิศตนเสียสละรับใช้ทิพย์จะดำเนินต่อไป&nbsp;&nbsp;<i>เวทานฺต-สูตฺร</i>(4.1.12&nbsp;&nbsp;)&nbsp;&nbsp;ยืนยันดังนี้&nbsp;&nbsp;<i>อา-ปฺรายณาตฺ&nbsp;&nbsp;ตตฺราปิ&nbsp;&nbsp;หิ&nbsp;&nbsp;ทฺฤษฺฏมฺ</i>&nbsp;&nbsp;หมายความว่า&nbsp;&nbsp;หลังจากหลุด<wbr>พ้นแล้ววิธีแห่งการอุทิศตนเสียสละรับใช้จะดำเนินต่อไป&nbsp;&nbsp;ใน&nbsp;&nbsp;<i>ศฺรีมทฺ-ภาควตมฺ</i>&nbsp;&nbsp;ความ<wbr>หลุดพ้นแห่งการอุทิศตนเสียสละที่แท้จริง&nbsp;&nbsp;นิยามว่าสิ่งมีชีวิตกลับคืนมาสู่บุคลิกลักษณะ<wbr>ของตนเองเหมือนดังเดิม&nbsp;&nbsp;สถานภาพเดิมแท้ได้อธิบายไว้แล้วว่าทุก&nbsp;&nbsp;ๆ&nbsp;&nbsp;ชีวิตเป็นละอองอณู<wbr>ขององค์&nbsp;&nbsp;<i>ภควานฺ</i>&nbsp;&nbsp;ดังนั้น&nbsp;&nbsp;สถานภาพเดิมแท้คือการรับใช้&nbsp;&nbsp;หลังจากหลุดพ้นไปแล้วการรับ<wbr>ใช้เช่นนี้ไม่มีวันหยุดลง&nbsp;&nbsp;อันที่จริงการหลุดพ้นคือเป็นอิสระจากแนวคิดชีวิตที่ผิด
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../18/54">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../18/56">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
