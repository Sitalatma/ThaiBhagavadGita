<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 13.23</title>
    <meta name="description" content="" />

    <link rel="stylesheet" type="text/css" href="/vedabase.css">
    <link href="https://fonts.googleapis.com/css?family=Taviraj" rel="stylesheet">
    <style>
     i {font-family: 'Taviraj', serif;font-size:1.1em;}
    </style>
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../13">
       บทที่ สิบสาม
    </a>
<!-- 13 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    ธรรมชาติ ผู้รื่นเริง<br />และจิตสำนึก
  <h2>
</div>
<div class="bb r-verse">
  <h1>
  โศลก 23
  </h1>
</div>

<div class="r r-lang-en r-verse-text">
  
  <i>อุปทฺรษฺฏานุมนฺตา จ</i><br /><i>ภรฺตา โภกฺตา มเหศฺวรฮ</i><br /><i>ปรมาเตฺมติ จาปฺยฺ อุโกฺต</i><br /><i>เทเห ′สฺมินฺ ปุรุษฮ ปรฮ</i>
  
</div>

<div class="r r-lang-en r-synonyms">
  <p>
  <i>อุปทฺรษฺฏา</i> - ผู้ดูแล, <i>อนุมนฺตา</i> - ผู้ให้อนุญาต, <i>จ</i> - เช่นกัน, <i>ภรฺตา</i> - เจ้านาย, <i>โภกฺตา</i> - ผู้มีความรื่นเริงสูงสุด, <i>มหา-อีศฺวรฮ</i> - องค์ภควานสูงสุด, <i>ปรม-อาตฺมา</i> - อภิวิญญาณ, <i>อิติ</i> - เช่นกัน, <i>จ</i> - และ, <i>อปิ</i> - แน่นอน, <i>อุกฺตฮ</i> - กล่าวว่า, <i>เทเห</i> - ในร่างกาย, <i>อสฺมินฺ</i>, นี้, <i>ปุรุษฮ</i> - ผู้รื่นเริง, <i>ปรฮ</i> - ทิพย์
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  ในร่างกายนี้&nbsp;&nbsp;มีผู้รื่นเริงทิพย์อีกองค์หนึ่งซึ่งเป็นองค์ภควาน&nbsp;&nbsp;ทรงเป็นเจ้าของสูงสุด&nbsp;&nbsp;ประทับอยู่ในฐานะผู้ดูแลและผู้ให้อนุญาต&nbsp;&nbsp;ที่รู้กันว่าเป็นองค์อภิวิญญาณ
  </p>
</div>

<div class="">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  ได้กล่าวไว้&nbsp;&nbsp;ณ&nbsp;&nbsp;ที่นี้ว่า&nbsp;&nbsp;อภิวิญญาณผู้ประทับอยู่กับปัจเจกวิญญาณเสมอ&nbsp;&nbsp;ทรง<wbr>เป็นผู้แทนขององค์&nbsp;&nbsp;<i>ภควานฺ</i>&nbsp;&nbsp;ทรงมิใช่สิ่งมีชีวิตธรรมดา&nbsp;&nbsp;เพราะว่าเหล่านักปราชญ์ผู้เชื่อว่า<wbr>เป็นหนึ่งเดียวกันคิดว่า&nbsp;&nbsp;ผู้รู้ร่างกายเป็นหนึ่ง&nbsp;&nbsp;โดยไม่มีข้อแตกต่างระหว่างอภิวิญญาณ<wbr>และปัจเจกวิญญาณ&nbsp;&nbsp;เพื่อให้ประเด็นนี้กระจ่างขึ้น&nbsp;&nbsp;ทรงตรัสว่า&nbsp;&nbsp;พระองค์ทรงมีผู้แทนใน<wbr>ฐานะ&nbsp;&nbsp;<i>ปรมาตฺมา</i>&nbsp;&nbsp;อยู่ในทุก&nbsp;&nbsp;ๆ&nbsp;&nbsp;ร่าง&nbsp;&nbsp;พระองค์ทรงแตกต่างจากปัจเจกวิญญาณ&nbsp;&nbsp;ทรงเป็น&nbsp;&nbsp;<i>ปรมาตฺมา</i>&nbsp;&nbsp;หรือเป็นทิพย์&nbsp;&nbsp;ปัจเจกวิญญาณได้รับความสุขกับสนามเฉพาะของตน&nbsp;&nbsp;แต่<wbr>อภิวิญญาณทรงปรากฏไม่ใช่ในฐานะผู้มีความสุขที่มีขีดจำกัด&nbsp;&nbsp;หรือผู้ที่มีส่วนร่วมใน<wbr>กิจกรรมทางร่างกาย&nbsp;&nbsp;แต่ในฐานะพยานผู้ดูแล&nbsp;&nbsp;ผู้ให้อนุญาต&nbsp;&nbsp;และผู้มีความสุขสูงสุด&nbsp;&nbsp;พระองค์<wbr>ทรงพระนามว่า&nbsp;&nbsp;<i>ปรมาตฺมา</i>&nbsp;&nbsp;ไม่ใช่อาทมาและทรงเป็นทิพย์&nbsp;&nbsp;ได้อธิบายไว้อย่างชัดเจนว่า&nbsp;&nbsp;<i>อาตฺมา</i>&nbsp;&nbsp;และ&nbsp;&nbsp;<i>ปรมาตฺมา</i>&nbsp;&nbsp;แตกต่างกัน&nbsp;&nbsp;อภิวิญญาณ&nbsp;&nbsp;<i>ปรมาตฺมา</i>&nbsp;&nbsp;มีพระเพลาและ<wbr>พระกรทุกหนทุกแห่ง&nbsp;&nbsp;แต่ปัจเจกวิญญาณไม่มี&nbsp;&nbsp;และเนื่องจาก&nbsp;&nbsp;<i>ปรมาตฺมา</i>&nbsp;&nbsp;ทรงเป็นองค์<wbr>ภค&nbsp;&nbsp;วานผู้ประทับอยู่ภายในเพื่ออนุมัติความสุขทางวัตถุตามที่ปัจเจกวิญญาณปรารถนาหากปราศจากการอนุมัติของอภิวิญญาณ&nbsp;&nbsp;ปัจเจกวิญญาณจะไม่สามารถทำอะไรได้เลยปัจเจกวิญญาณเป็น&nbsp;&nbsp;<i>ภุกฺต</i>&nbsp;&nbsp;หรือผู้ได้รับการอนุเคราะห์&nbsp;&nbsp;และพระองค์คือ&nbsp;&nbsp;<i>โภกฺตา</i>&nbsp;&nbsp;หรือผู้<wbr>อนุเคราะห์&nbsp;&nbsp;มีสิ่งมีชีวิตจำนวนนับไม่ถ้วน&nbsp;&nbsp;และพระองค์ทรงประทับอยู่ภายในร่างกายของ<wbr>พวกเขาในฐานะเป็นสหาย
  </p>
</div>

<div class="r r-lang-en r-paragraph">
  <p>
  ความจริงคือทุก&nbsp;&nbsp;ๆ&nbsp;&nbsp;ปัจเจกชีวิตเป็นละอองอณูนิรันดรขององค์&nbsp;&nbsp;<i>ภควานฺ</i>&nbsp;&nbsp;และทั้ง<wbr>คู่มีความสัมพันธ์อย่างใกล้ชิดกันมากในฐานะเพื่อน&nbsp;&nbsp;แต่สิ่งมีชีวิตมีแนวโน้มที่จะปฏิเสธ<wbr>การอนุมัติของพระองค์&nbsp;&nbsp;และทำไปโดยพละการเพื่อพยายามที่จะครอบครองธรรมชาติเนื่องจากมีแนวโน้มเช่นนี้เขาจึงถูกเรียกว่าเป็นพลังงานพรมแดนของพระองค์&nbsp;&nbsp;สิ่งมีชีวิต<wbr>สามารถสถิตในพลังงานวัตถุหรือในพลังงานทิพย์&nbsp;&nbsp;ตราบใดที่ยังอยู่ภายใต้พันธสภาวะ<wbr>ของพลังงานวัตถุ&nbsp;&nbsp;องค์&nbsp;&nbsp;<i>ภควานฺ</i>&nbsp;&nbsp;หรืออภิวิญญาณในฐานะสหายจะอยู่กับเขาเพื่อให้เขา<wbr>กลับคืนสู่พลังงานทิพย์&nbsp;&nbsp;พระองค์ทรงมีความกระตือรือร้นที่จะนำเขากลับไปยังพลังงาน<wbr>ทิพย์เสมอ&nbsp;&nbsp;แต่เนื่องจากเสรีภาพเพียงนิดเดียว&nbsp;&nbsp;ทำให้ปัจเจกชีวิตปฏิเสธการมาอยู่ใกล้ชิด<wbr>กับประทีปทิพย์อยู่ตลอดเวลา&nbsp;&nbsp;การใช้เสรีภาพไปในทางที่ผิดเช่นนี้&nbsp;&nbsp;ทำให้ต้องดิ้นรนทาง<wbr>วัตถุในสภาวะธรรมชาติ&nbsp;&nbsp;ดังนั้น&nbsp;&nbsp;พระองค์ทรงให้คำสั่งสอนทั้งจากภายในและภายนอก<wbr>เสมอ&nbsp;&nbsp;จากภายนอกทรงให้คำสั่งสอนดังที่ตรัสไว้ใน&nbsp;&nbsp;<i>ภควทฺ-คีตา</i>&nbsp;&nbsp;และจากภายในทรง<wbr>พยายามทำให้สิ่งมีชีวิตมั่นใจว่า&nbsp;&nbsp;กิจกรรมของเขาในสนามวัตถุจะไม่นำมาซึ่งความสุขอัน<wbr>แท้จริง&nbsp;&nbsp;โดยตรัสว่า&nbsp;&nbsp;“จงยกเลิกมันเสียและหันความศรัทธามาที่ข้า&nbsp;&nbsp;แล้วเจ้าจะมีความ<wbr>สุข”&nbsp;&nbsp;ดังนั้น&nbsp;&nbsp;ปัญญาชนผู้มอบความศรัทธาให้แก่&nbsp;&nbsp;<i>ปรมาตฺมา</i>&nbsp;&nbsp;หรือองค์&nbsp;&nbsp;<i>ภควานฺ</i>&nbsp;&nbsp;จะเริ่ม<wbr>เจริญก้าวหน้าไปสู่ชีวิตแห่งความปลื้มปีติสุขที่เป็นอมตะ&nbsp;&nbsp;และเปี่ยมไปด้วยความรู้
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../13/22">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../13/24">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
