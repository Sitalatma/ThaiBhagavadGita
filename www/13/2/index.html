<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 13.1-2</title>
    <meta name="description" content="" />

    <link rel="stylesheet" type="text/css" href="/vedabase.css">
    <link href="https://fonts.googleapis.com/css?family=Taviraj" rel="stylesheet">
    <style>
     i {font-family: 'Taviraj', serif;font-size:1.1em;}
    </style>
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../13">
       บทที่ สิบสาม
    </a>
<!-- 13 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    ธรรมชาติ ผู้รื่นเริง<br />และจิตสำนึก
  <h2>
</div>
<div class="bb r-verse">
  <h1>
  โศลก 1-2
  </h1>
</div>

<div class="r r-lang-en r-verse-text">
  
  <i>อรฺชุน อุวาจ</i><br /><i>ปฺรกฺฤติํ ปุรุษํ ไจว</i><br /><i>เกฺษตฺรํ เกฺษตฺร-ชฺญมฺ เอว จ</i><br /><i>เอตทฺ เวทิตุมฺ อิจฺฉามิ</i><br /><i>ชฺญานํ เชฺญยํ จ เกศว</i>
  
</div>

<div class="r r-lang-en r-verse-text">
  
  <i>ศฺรี-ภควานฺ อุวาจ</i><br /><i>อิทํ ศรีรํ กะเอุนฺตย</i><br /><i>เกฺษตฺรมฺ อิตฺยฺ อภิธียเต</i><br /><i>เอตทฺ โย เวตฺติ ตํ ปฺราหุฮ</i><br /><i>เกฺษตฺร-ชฺญ อิติ ตทฺ-วิทฮ</i>
  
</div>

<div class="r r-lang-en r-synonyms">
  <p>
  <i>อรฺชุนฮ อุวาจ</i> - <i>อรฺชุน</i> ตรัสว่า, <i>ปฺรกฺฤติมฺ</i> - ธรรมชาติ, <i>ปุรุษมฺ</i> - ผู้รื่นเริง, <i>จ</i> - เช่น กัน, <i>เอว</i> - แน่นอน, <i>เกฺษตฺรมฺ</i> - สนาม, <i>เกฺษตฺร-ชฺญมฺ</i> - ผู้รู้สนาม, <i>เอว</i> - แน่นอน, <i>จ</i> - เช่น กัน, <i>เอตตฺ</i> - ทั้งหมดนี้, <i>เวทิตุมฺ</i> - เข้าใจ, <i>อิจฺฉามิ</i> - ข้าพเจ้าปรารถนา, <i>ชฺญานมฺ</i> - ความรู้, <i>เชฺญยมฺ</i> - เป้าหมายของความรู้, <i>จ</i> - เช่นกัน, <i>เกศว</i> - โอ้ <i>กฺฤษฺณ</i>, <i>ศฺรี-ภควานฺ อุวาจ</i> - องค์ภควานตรัส, <i>อิทมฺ</i> - นี้, <i>ศรีรมฺ</i> - ร่างกาย, <i>กะเอุนฺตย</i> - โอ้ โอรสพระนาง <i>กุนฺตี</i>, <i>เกฺษตฺรมฺ</i> - สนาม, <i>อิติ</i> - ดังนั้น, <i>อภิธียเต</i> - เรียกว่า, <i>เอตตฺ</i> - นี้, <i>ยฮ</i> - ผู้ซึ่ง, <i>เวตฺติ</i> - รู้, <i>ตมฺ</i> - เขา, <i>ปฺราหุฮ</i> - เรียกว่า, <i>เกฺษตฺร-ชฺญฮ</i> - ผู้รู้สนาม, <i>อิติ</i> - ดังนั้น, <i>ตตฺ-วิทฮ</i> - โดยพวกที่รู้สิ่งนี้
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  <i>อรฺชุน</i>&nbsp;&nbsp;ตรัสว่า&nbsp;&nbsp;โอ้&nbsp;&nbsp;<i>กฺฤษฺณ</i>&nbsp;&nbsp;ที่รัก&nbsp;&nbsp;ข้าปรารถนาจะรู้เกี่ยวกับ&nbsp;&nbsp;<i>ปฺรกฺฤติ</i>&nbsp;&nbsp;(ธรรมชาติ)<i>ปุรุษ</i>&nbsp;&nbsp;(ผู้รื่นเริง)&nbsp;&nbsp;สนาม&nbsp;&nbsp;และผู้รู้สนาม&nbsp;&nbsp;ความรู้&nbsp;&nbsp;และจุดมุ่งหมายแห่งความรู้องค์ภควานตรัสว่า&nbsp;&nbsp;โอ้&nbsp;&nbsp;โอรสพระนาง&nbsp;&nbsp;<i>กุนฺตี</i>&nbsp;&nbsp;ร่างกายนี้เรียกว่าสนาม&nbsp;&nbsp;และผู้ที่รู้ร่างกายนี้เรียกว่าผู้รู้สนาม
  </p>
</div>

<div class="">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  <i>อรฺชุน</i>&nbsp;&nbsp;ทรงถามเกี่ยวกับ&nbsp;&nbsp;<i>ปฺรกฺฤติ</i>&nbsp;&nbsp;(ธรรมชาติ)&nbsp;&nbsp;<i>ปุรุษ</i>&nbsp;&nbsp;(ผู้รื่นเริง)&nbsp;&nbsp;<i>เกฺษตฺร</i>(สนาม)&nbsp;&nbsp;<i>เกฺษตฺร-ชฺญ</i>&nbsp;&nbsp;(ผู้รู้สนาม)&nbsp;&nbsp;ความรู้และจุดมุ่งหมายแห่งความรู้&nbsp;&nbsp;เมื่อทรงถาม<wbr>ทั้งหมดนี้&nbsp;&nbsp;<i>กฺฤษฺณ</i>&nbsp;&nbsp;ตรัสว่า&nbsp;&nbsp;ร่างกายนี้เรียกว่าสนาม&nbsp;&nbsp;และผู้รู้ร่างกายนี้เรียกว่าผู้รู้สนามร่างกายนี้เป็นสนามแห่งกิจกรรมสำหรับพันธวิญญาณ&nbsp;&nbsp;พันธวิญญาณได้มาติดกับอยู่<wbr>ในความเป็นอยู่ทางวัตถุ&nbsp;&nbsp;พยายามเป็นเจ้าและครอบครองธรรมชาติวัตถุตามกำลัง<wbr>ความสามารถของตน&nbsp;&nbsp;จึงได้รับสนามแห่งกิจกรรม&nbsp;&nbsp;สนามแห่งกิจกรรมนี้คือร่างกายและร่างกายนี้คืออะไร?&nbsp;&nbsp;ร่างกายประกอบไปด้วยประสาทสัมผัสต่าง&nbsp;&nbsp;ๆ&nbsp;&nbsp;พันธวิญญาณ<wbr>ปรารถนาจะรื่นเริงอยู่กับการสนองประสาทสัมผัส&nbsp;&nbsp;ตามกำลังความสามารถที่จะรื่นเริง<wbr>กับการสนองประสาทสัมผัส&nbsp;&nbsp;เราจึงได้รับร่างกายหรือสนามแห่งกิจกรรมมา&nbsp;&nbsp;ดังนั้นร่างกายจึงเรียกว่า&nbsp;&nbsp;<i>เกฺษตฺร</i>&nbsp;&nbsp;หรือสนามแห่งกิจกรรมสำหรับพันธวิญญาณ&nbsp;&nbsp;เช่นนี้บุคคล<wbr>ที่สำคัญตนเองกับร่างกายเรียกว่า&nbsp;&nbsp;<i>เกฺษตฺร-ชฺญ</i>&nbsp;&nbsp;หรือผู้รู้สนาม&nbsp;&nbsp;มิใช่เป็นสิ่งลำบาก<wbr>ที่จะเข้าใจข้อแตกต่างระหว่างสนามและผู้รู้สนาม&nbsp;&nbsp;ร่างกายและผู้รู้ร่างกาย&nbsp;&nbsp;ใคร&nbsp;&nbsp;ๆ&nbsp;&nbsp;ก็<wbr>สามารถพิจารณาได้&nbsp;&nbsp;ตั้งแต่วัยเด็กจนถึงวัยชรา&nbsp;&nbsp;เราได้ผ่านการเปลี่ยนแปลงของร่างกาย<wbr>มามากมาย&nbsp;&nbsp;ถึงกระนั้น&nbsp;&nbsp;เรายังคงเป็นบุคคลคนเดียวกัน&nbsp;&nbsp;ดังนั้น&nbsp;&nbsp;จึงมีข้อแตกต่างระหว่าง<wbr>ผู้รู้สนามแห่งกิจกรรมและตัวสนามแห่งกิจกรรม&nbsp;&nbsp;พันธวิญญาณผู้มีชีวิตสามารถเข้าใจ<wbr>ว่าตนเองแตกต่างไปจากร่างกายได้อธิบายไว้ในตอนต้นว่า&nbsp;&nbsp;<i>เทหิโน&nbsp;&nbsp;′สฺมินฺ</i>-&nbsp;&nbsp;สิ่งมีชีวิตอยู่<wbr>ภายในร่างกาย&nbsp;&nbsp;และร่างกายเปลี่ยนแปลงจากทารกมาเป็นเด็ก&nbsp;&nbsp;จากเด็กมาเป็นหนุ่มสาวและจากหนุ่มสาวมาเป็นผู้สูงอายุ&nbsp;&nbsp;ผู้ที่เป็นเจ้าของร่างกายรู้ว่าร่างกายนี้เปลี่ยนแปลงเจ้าของคือ&nbsp;&nbsp;<i>เกฺษตฺร-ชฺญ</i>&nbsp;&nbsp;ที่แตกต่างออกไป&nbsp;&nbsp;บางครั้งเราคิดว่า&nbsp;&nbsp;“ฉันมีความสุข”&nbsp;&nbsp;“ฉัน<wbr>เป็นผู้ชาย”&nbsp;&nbsp;“ฉันเป็นผู้หญิง”&nbsp;&nbsp;“ฉันเป็นสุขนัข”&nbsp;&nbsp;“ฉันเป็นแมว”&nbsp;&nbsp;เหล่านี้เป็นชื่อระบุทาง<wbr>ร่างกายของผู้รู้&nbsp;&nbsp;แต่ผู้รู้แตกต่างไปจากร่างกาย&nbsp;&nbsp;ถึงแม้ว่าเราอาจใช้สิ่งของมากมายเช่นเสื้อผ้าอาภรณ์ต่าง&nbsp;&nbsp;ๆ&nbsp;&nbsp;ฯลฯ&nbsp;&nbsp;แต่เรารู้ว่าตัวเราแตกต่างไปจากสิ่งของที่เราใช้&nbsp;&nbsp;ในทำนอง<wbr>เดียวกัน&nbsp;&nbsp;จากการพิจารณาเพียงเล็กน้อยก็เข้าใจได้ว่าเราแตกต่างไปจากร่างกายอาตมา&nbsp;&nbsp;ท่าน&nbsp;&nbsp;หรือผู้ใดที่เป็นเจ้าของร่างกายเรียกว่า&nbsp;&nbsp;<i>เกฺษตฺร-ชฺญ</i>&nbsp;&nbsp;หรือผู้รู้สนามแห่ง<wbr>กิจกรรม&nbsp;&nbsp;และร่างกายเรียกว่า&nbsp;&nbsp;<i>เกฺษตฺร</i>&nbsp;&nbsp;หรือตัวสนามแห่งกิจกรรม
  </p>
</div>

<div class="r r-lang-en r-paragraph">
  <p>
  ในหกบทแรกของ&nbsp;&nbsp;<i>ภควทฺ-คีตา</i>&nbsp;&nbsp;ได้อธิบายถึงผู้รู้ร่างกาย&nbsp;&nbsp;(สิ่งมีชีวิต)&nbsp;&nbsp;และตำแหน่ง<wbr>ที่เขาสามารถเข้าใจองค์&nbsp;&nbsp;<i>ภควานฺ</i>&nbsp;&nbsp;ในหกบทกลางของ&nbsp;&nbsp;<i>ภควทฺ-คีตา</i>&nbsp;&nbsp;ได้อธิบายถึงบุคลิกภาพ<wbr>สูงสุดแห่งพระเจ้าและความสัมพันธ์ระหว่างปัจเจกวิญญาณและอภิวิญญาณซึ่งเกี่ยว<wbr>เนื่องกับการอุทิศตนเสียสละรับใช้&nbsp;&nbsp;ได้นิยามสถานภาพที่สูงกว่าขององค์&nbsp;&nbsp;<i>ภควานฺ</i>&nbsp;&nbsp;และ<wbr>สถานภาพที่ด้อยกว่าของปัจเจกวิญญาณอย่างชัดเจนในบทเหล่านี้&nbsp;&nbsp;เนื่องจากลืมไปว่า<wbr>ตนเองด้อยกว่าในทุก&nbsp;&nbsp;ๆ&nbsp;&nbsp;สถานการณ์&nbsp;&nbsp;สิ่งมีชีวิตจึงได้รับทุกข์&nbsp;&nbsp;เมื่อสว่างไสวขึ้นด้วยบุญ<wbr>บารมี&nbsp;&nbsp;สิ่งมีชีวิตจึงเข้าพบองค์&nbsp;&nbsp;<i>ภควานฺ</i>&nbsp;&nbsp;ในสภาวะที่แตกต่างกัน&nbsp;&nbsp;เช่น&nbsp;&nbsp;สภาวะที่มีความทุกข์สภาวะที่ต้องการเงิน&nbsp;&nbsp;สภาวะชอบถาม&nbsp;&nbsp;และสภาวะที่แสวงหาความรู้&nbsp;&nbsp;ซึ่งได้อธิบายไว้เช่น<wbr>กัน&nbsp;&nbsp;เริ่มจากบทที่สิบสามจะอธิบายว่าสิ่งมีชีวิตมาสัมผัสกับธรรมชาติวัตถุได้อย่างไร&nbsp;&nbsp;และ<wbr>องค์&nbsp;&nbsp;<i>ภควานฺ</i>&nbsp;&nbsp;ทรงจัดส่งเขาด้วยวิธีต่าง&nbsp;&nbsp;ๆ&nbsp;&nbsp;อย่างไร&nbsp;&nbsp;โดยผ่านทางกิจกรรมเพื่อผลทางวัตถุการพัฒนาความรู้&nbsp;&nbsp;และการปฏิบัติการอุทิศตนเสียสละรับใช้&nbsp;&nbsp;ถึงแม้ว่าสิ่งมีชีวิตแตกต่าง<wbr>จากร่างกายวัตถุโดยสิ้นเชิง&nbsp;&nbsp;แต่ก็มีความสัมพันธ์กัน&nbsp;&nbsp;ประเด็นนี้ได้อธิบายไว้เช่นเดียวกัน
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../12/20">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../13/3">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
