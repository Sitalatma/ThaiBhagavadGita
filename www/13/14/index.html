<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 13.14</title>
    <meta name="description" content="" />

    <link rel="stylesheet" type="text/css" href="/vedabase.css">
    <link href="https://fonts.googleapis.com/css?family=Taviraj" rel="stylesheet">
    <style>
     i {font-family: 'Taviraj', serif;font-size:1.1em;}
    </style>
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../13">
       บทที่ สิบสาม
    </a>
<!-- 13 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    ธรรมชาติ ผู้รื่นเริง<br />และจิตสำนึก
  <h2>
</div>
<div class="bb r-verse">
  <h1>
  โศลก 14
  </h1>
</div>

<div class="r r-lang-en r-verse-text">
  
  <i>สรฺวตฮ ปาณิ-ปาทํ ตตฺ</i><br /><i>สรฺวโต ′กฺษิ-ศิโร-มุขมฺ</i><br /><i>สรฺวตฮ ศฺรุติมลฺ โลเก</i><br /><i>สรฺวมฺ อาวฺฤตฺย ติษฺฐติ</i>
  
</div>

<div class="r r-lang-en r-synonyms">
  <p>
  <i>สรฺวตฮ</i> - ทุกหนทุกแห่ง, <i>ปาณิ</i> - พระกร, <i>ปาทมฺ</i> - เพระเพลา, <i>ตตฺ</i> - นั้น, <i>สรฺวตฮ</i> - ทุกหนทุกแห่ง, <i>อกฺษิ</i> - พระเนตร, <i>ศิรฮ</i> - พระเศียร, <i>มุขมฺ</i> - พระพักตร์, <i>สรฺวตฮ</i> - ทุกหน ทุกแห่ง, <i>ศฺรุติ-มตฺ</i> - พระกรรณ, <i>โลเก</i> - ในโลก, <i>สรฺวมฺ</i> - ทุกสิ่ง, <i>อาวฺฤตฺย</i> - ปกคลุม, <i>ติษฺฐติ</i> - เป็นอยู่
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  ทุกแห่งหนเป็นพระกรและพระเพลาของพระองค์&nbsp;&nbsp;พระเนตร&nbsp;&nbsp;พระเศียร&nbsp;&nbsp;และพระพักตร์ของพระองค์&nbsp;&nbsp;พระองค์ทรงมีพระกรรณอยู่ทุกหนทุกแห่ง&nbsp;&nbsp;องค์อภิวิญญาณทรงเป็นเช่นนี้&nbsp;&nbsp;ทรงแผ่กระจายอยู่ในทุกสิ่งทุกอย่าง
  </p>
</div>

<div class="">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  เสมือนดังดวงอาทิตย์ที่แผ่กระจายรัศมีของตนเองไปโดยไม่มีขีดจำกัด&nbsp;&nbsp;อภิ<wbr>วิญญาณหรือองค์&nbsp;&nbsp;<i>ภควานฺ</i>&nbsp;&nbsp;ก็เช่นเดียวกัน&nbsp;&nbsp;ทรงมีรูปลักษณ์ที่แผ่กระจายไปทั่ว&nbsp;&nbsp;และปัจเจก<wbr>ชีวิตทั้งหมดอยู่ในพระองค์&nbsp;&nbsp;เริ่มต้นจากปฐมบรมครูคือ&nbsp;&nbsp;พระ&nbsp;&nbsp;<i>พฺรหฺมา</i>&nbsp;&nbsp;ลงมาจนถึงมดตัว<wbr>เล็กๆ&nbsp;&nbsp;มีพระเศียร&nbsp;&nbsp;พระเพลา&nbsp;&nbsp;พระกร&nbsp;&nbsp;และพระเนตรนับจำนวนไม่ถ้วน&nbsp;&nbsp;และมีสิ่งมีชีวิต<wbr>นับจำนวนไม่ถ้วน&nbsp;&nbsp;ทั้งหมดอยู่ทั้งภายในและบนอภิวิญญาณ&nbsp;&nbsp;ฉะนั้น&nbsp;&nbsp;อภิวิญญาณทรง<wbr>แผ่กระจายไปทั่ว&nbsp;&nbsp;อย่างไรก็ดี&nbsp;&nbsp;ปัจเจกวิญญาณไม่สามารถกล่าวได้ว่า&nbsp;&nbsp;ตนเองมีมือ&nbsp;&nbsp;มีขาและมีตาอยู่ทุกหนทุกแห่ง&nbsp;&nbsp;หากภายใต้อวิชชาโดยไม่รู้สึกตัว&nbsp;&nbsp;คิดว่ามือและขาของตนแผ่<wbr>กระจายไปทั่ว&nbsp;&nbsp;ซึ่งมันเป็นไปไม่ได้&nbsp;&nbsp;แต่เมื่อได้รับความรู้ที่ถูกต้อง&nbsp;&nbsp;ก็จะมาถึงระดับที่เข้าใจ<wbr>ว่าความคิดของตนเองขัดแย้งกัน&nbsp;&nbsp;เช่นนี้หมายความว่า&nbsp;&nbsp;ปัจเจกวิญญาณผู้มาอยู่ภายใต้<wbr>สภาวะของธรรมชาติวัตถุ&nbsp;&nbsp;มิใช่เป็นผู้สูงสุด&nbsp;&nbsp;องค์&nbsp;&nbsp;<i>ภควานฺ</i>&nbsp;&nbsp;ไม่เหมือนกับปัจเจกวิญญาณพระองค์ทรงสามารถยื่นพระหัตถ์ของพระองค์ออกไปโดยไร้เขตจำกัด&nbsp;&nbsp;ปัจเจกวิญญาณ<wbr>จะทำไม่ได้&nbsp;&nbsp;ใน&nbsp;&nbsp;<i>ภควทฺ-คีตา</i>&nbsp;&nbsp;พระองค์ตรัสว่า&nbsp;&nbsp;หากผู้ใดถวายดอกไม้&nbsp;&nbsp;ผลไม้&nbsp;&nbsp;หรือน้ำเพียง<wbr>เล็กน้อยแด่พระองค์&nbsp;&nbsp;พระองค์จะทรงรับไว้&nbsp;&nbsp;หากพระองค์ทรงอยู่ไกลมาก&nbsp;&nbsp;แล้วจะสามารถ<wbr>รับสิ่งของไว้ได้อย่างไร?&nbsp;&nbsp;นี่คือพระเดชของพระองค์&nbsp;&nbsp;ถึงแม้ว่าจะทรงสถิตที่พระตำหนักซึ่ง<wbr>อยู่ห่างไกลจากโลกนี้มาก&nbsp;&nbsp;ยังทรงสามารถยื่นพระหัตถ์มารับสิ่งของที่เราถวาย&nbsp;&nbsp;นั่นคือ<wbr>พระเดชขององค์&nbsp;&nbsp;<i>ภควานฺ</i>&nbsp;&nbsp;ใน&nbsp;&nbsp;<i>พฺรหฺม-สํหิตา</i>&nbsp;&nbsp;(5.37)&nbsp;&nbsp;กล่าวไว้ว่า&nbsp;&nbsp;<i>โคโลก&nbsp;&nbsp;เอว&nbsp;&nbsp;นิวสตฺยฺ&nbsp;&nbsp;อขิลาตฺม-ภูตฮ</i>&nbsp;&nbsp;แม้ว่าทรงแสดงลีลาอยู่ในโลกทิพย์เสมอ&nbsp;&nbsp;พระองค์ยังทรงแผ่กระจาย<wbr>ไปทั่ว&nbsp;&nbsp;ปัจเจกวิญญาณไม่สามารถอ้างว่าตนเองแผ่กระจายไปทั่ว&nbsp;&nbsp;ดังนั้น&nbsp;&nbsp;โศลกนี้ได้<wbr>อธิบายถึงดวงวิญญาณสูงสุดซึ่งเป็นบุคลิกภาพสูงสุดแห่งพระเจ้า&nbsp;&nbsp;ไม่ใช่ปัจเจกวิญญาณ
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../13/13">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../13/15">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
