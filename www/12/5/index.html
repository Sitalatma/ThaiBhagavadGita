<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 12.5</title>
    <meta name="description" content="" />

    <link rel="stylesheet" type="text/css" href="/vedabase.css">
    <link href="https://fonts.googleapis.com/css?family=Taviraj" rel="stylesheet">
    <style>
     i {font-family: 'Taviraj', serif;font-size:1.1em;}
    </style>
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../12">
       บทที่ สิบสอง
    </a>
<!-- 12 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    การอุทิศตนเสียสละรับใช้
  <h2>
</div>
<div class="bb r-verse">
  <h1>
  โศลก 5
  </h1>
</div>

<div class="r r-lang-en r-verse-text">
  
  <i>เกฺลโศ ′ธิก-ตรสฺ เตษามฺ</i><br /><i>อวฺยกฺตาสกฺต-เจตสามฺ</i><br /><i>อวฺยกฺตา หิ คติรฺ ทุฮขํ</i><br /><i>เทหวทฺภิรฺ อวาปฺยเต</i>
  
</div>

<div class="r r-lang-en r-synonyms">
  <p>
  <i>เกฺลศฮ</i> - ปัญหา, <i>อธิก-ตรฮ</i> - มาก, <i>เตษามฺ</i> - ของพวกเขา, <i>อวฺยกฺต</i> - ต่อสิ่งที่ไม่ ปรากฏ, <i>อาสกฺต</i> - ยึดติด, <i>เจตสามฺ</i> - จิตใจของพวกเขา, <i>อวฺยกฺตา</i> - ต่อสิ่งที่ไม่ปรากฏ, <i>หิ</i> - แน่นอน, <i>คติฮ</i> - ก้าวหน้า, <i>ทุฮขมฺ</i> - ด้วยปัญหา, <i>เทห-วทฺภิฮ</i> - โดยร่างกาย, <i>อวาปฺยเต</i> - บรรลุ
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  สำหรับพวกที่จิตใจยึดติดอยู่กับลักษณะที่ไร้รูปลักษณ์อันไม่ปรากฏขององค์ภควาน&nbsp;&nbsp;ความเจริญก้าวหน้านั้นมีปัญหามาก&nbsp;&nbsp;การทำความเจริญก้าวหน้าในนิกายนี้ยากเสมอสำหรับผู้ที่อยู่ในร่างกาย
  </p>
</div>

<div class="">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  กลุ่มนักทิพย์นิยมผู้ปฏิบัติตามวิถีทางที่มองไม่เห็น&nbsp;&nbsp;ไม่เป็นที่ปรากฏ&nbsp;&nbsp;ลักษณะ<wbr>ไร้รูปลักษณ์ขององค์&nbsp;&nbsp;<i>ภควานฺ</i>&nbsp;&nbsp;เรียกว่า&nbsp;&nbsp;<i>ชฺญาน-โยคี</i>&nbsp;&nbsp;และบุคคลผู้อยู่ใน&nbsp;&nbsp;<i>กฺฤษฺณ</i>&nbsp;&nbsp;จิตสำนึก<wbr>โดยสมบูรณ์ปฏิบัติการอุทิศตนเสียสละรับใช้ต่อองค์&nbsp;&nbsp;<i>ภควานฺ</i>&nbsp;&nbsp;เรียกว่า&nbsp;&nbsp;<i>ภกฺติ-โยคี</i>&nbsp;&nbsp;บัดนี้ข้อ<wbr>แตกต่างระหว่าง&nbsp;&nbsp;<i>ชฺญาน-โยค</i>&nbsp;&nbsp;และ&nbsp;&nbsp;<i>ภกฺติ-โยค</i>&nbsp;&nbsp;ได้อธิบายอย่างชัดเจน&nbsp;&nbsp;วิธีการของ&nbsp;&nbsp;<i>ชฺญาน-โยค</i>&nbsp;&nbsp;ถึงแม้ว่าในที่สุดจะนำมาถึงเป้าหมายเดียวกัน&nbsp;&nbsp;แต่มีปัญหามาก&nbsp;&nbsp;ขณะที่<wbr>วิถีทางของ&nbsp;&nbsp;<i>ภกฺติ-โยค</i>&nbsp;&nbsp;วิธีการรับใช้บุคลิกภาพสูงสุดแห่งพระเจ้าโดยตรงง่ายกว่าและ<wbr>เป็นธรรมชาติสำหรับวิญญาณที่อยู่ในร่างกาย&nbsp;&nbsp;ปัจเจกวิญญาณอยู่ภายในร่างกายตั้งแต่<wbr>สมัยดึกดำบรรพ์&nbsp;&nbsp;จึงเป็นสิ่งยากมากที่จะให้เข้าใจเพียงแค่ทฤษฎีว่าตัวเขาไม่ใช่ร่างกายดังนั้น&nbsp;&nbsp;<i>ภกฺติ-โยคี</i>&nbsp;&nbsp;ยอมรับพระปฏิมาของ&nbsp;&nbsp;<i>กฺฤษฺณ</i>&nbsp;&nbsp;เป็นที่สักการบูชา&nbsp;&nbsp;เพราะมีแนวความคิด<wbr>ทางร่างกายบางอย่างตั้งมั่นอยู่ในจิตใจซึ่งนำมาปฏิบัติได้&nbsp;&nbsp;แน่นอนว่าการบูชาบุคลิกภาพ<wbr>สูงสุดแห่งพระเจ้าในรูปลักษณ์ของพระองค์ภายในวัด&nbsp;&nbsp;มิใช่เป็นการบูชารูปปั้น&nbsp;&nbsp;มีหลัก<wbr>ฐานในวรรณกรรมพระ&nbsp;&nbsp;<i>เวท</i>&nbsp;&nbsp;ว่าการบูชาอาจเป็น&nbsp;&nbsp;<i>สคุณ</i>&nbsp;&nbsp;องค์&nbsp;&nbsp;<i>ภควานฺ</i>&nbsp;&nbsp;ผู้ครอบครอง&nbsp;&nbsp;และ&nbsp;&nbsp;<i>นิรฺคุณ</i>&nbsp;&nbsp;องค์&nbsp;&nbsp;<i>ภควานฺ</i>&nbsp;&nbsp;ในลักษณะไม่ครอบครอง&nbsp;&nbsp;การบูชาพระปฏิมาในวัดเป็นการบูชา&nbsp;&nbsp;<i>สคุณ</i>&nbsp;&nbsp;เพราะว่าองค์&nbsp;&nbsp;<i>ภควานฺ</i>&nbsp;&nbsp;มีลักษณะทางวัตถุเป็นผู้แทน&nbsp;&nbsp;แต่รูปลักษณ์ขององค์<wbr>&nbsp;&nbsp;<i>ภควานฺ</i>&nbsp;&nbsp;ถึงแม้ว่ามีลักษณะทางวัตถุเป็นผู้แทน&nbsp;&nbsp;เช่น&nbsp;&nbsp;หิน&nbsp;&nbsp;ไม้&nbsp;&nbsp;หรือภาพวาดสีน้ำมัน&nbsp;&nbsp;อันที่จริง<wbr>ไม่ใช่วัตถุ&nbsp;&nbsp;นั่นคือธรรมชาติอันสมบูรณ์บริบูรณ์ขององค์&nbsp;&nbsp;<i>ภควานฺ</i>&nbsp;&nbsp;
  </p>
</div>

<div class="r r-lang-en r-paragraph">
  <p>
  ตัวอย่างง่าย&nbsp;&nbsp;ๆ&nbsp;&nbsp;ให้ไว้&nbsp;&nbsp;ณ&nbsp;&nbsp;ที่นี้&nbsp;&nbsp;คือเราอาจพบตู้ไปรษณีย์ริมถนน&nbsp;&nbsp;หากเราหย่อน<wbr>ซองจดหมายลงไปในตู้ไปรษณีย์เหล่านั้น&nbsp;&nbsp;โดยธรรมชาติจดหมายจะไปถึงจุดหมาย<wbr>ปลายทางโดยไม่ยากลำบาก&nbsp;&nbsp;แต่หากเป็นตู้เก่าหรือตู้ไปรษณีย์ปลอมที่เราอาจพบซึ่ง<wbr>กรมไปรษณีย์ไม่รับรอง&nbsp;&nbsp;การส่งจดหมายนี้จะไม่ประสบผลสำเร็จ&nbsp;&nbsp;ในทำนองเดียวกันองค์&nbsp;&nbsp;<i>ภควานฺ</i>&nbsp;&nbsp;ทรงมีผู้แทนที่รับรองได้ในรูปลักษณ์พระปฏิมาเรียกว่า&nbsp;&nbsp;<i>อรฺจา-วิคฺรห,&nbsp;&nbsp;อรฺจา-วิคฺรห</i>&nbsp;&nbsp;นี้เป็นอวตารขององค์&nbsp;&nbsp;<i>ภควานฺ</i>&nbsp;&nbsp;พระองค์จะทรงรับบ&nbsp;&nbsp;<i>ฤคฺ</i>&nbsp;&nbsp;ารรับใช้ผ่าน<wbr>รูปลักษณ์นั้น&nbsp;&nbsp;องค์&nbsp;&nbsp;<i>ภควานฺ</i>&nbsp;&nbsp;ผู้ทรงเดชมีพลังทั้งหมด&nbsp;&nbsp;ฉะนั้น&nbsp;&nbsp;อวตารในรูป&nbsp;&nbsp;<i>อรฺจา-วิคฺรห</i>&nbsp;&nbsp;ทรงสามารถรับการรับใช้ของสาวกเพื่ออำนวยความสะดวกแก่มนุษย์ในชีวิตที่อยู่ใน<wbr>สภาวะ
  </p>
</div>

<div class="r r-lang-en r-paragraph">
  <p>
  ดังนั้น&nbsp;&nbsp;สำหรับสาวกจะไม่มีความยากลำบากในการเข้าถึงองค์&nbsp;&nbsp;<i>ภควานฺ</i>&nbsp;&nbsp;โดยตรง<wbr>และรวดเร็ว&nbsp;&nbsp;แต่สำหรับพวกที่ปฏิบัติตามวิธีที่ไร้รูปลักษณ์เพื่อความรู้แจ้งทิพย์&nbsp;&nbsp;วิถีทาง<wbr>นั้นยาก&nbsp;&nbsp;เพราะต้องทำความเข้าใจกับผู้แทนที่ไม่ปรากฏของพระองค์ผ่านทางวรรณกรรม<wbr>พระ&nbsp;&nbsp;<i>เวท</i>&nbsp;&nbsp;เช่น&nbsp;&nbsp;<i>อุปนิษทฺ</i>&nbsp;&nbsp;และต้องเรียนภาษา&nbsp;&nbsp;ต้องเข้าใจความรู้สึกที่มองไม่เห็น&nbsp;&nbsp;และต้อง<wbr>รู้แจ้งถึงวิธีกรรมทั้งหลายเหล่านี้&nbsp;&nbsp;ซึ่งไม่ใช่ของง่ายสำหรับมนุษย์ธรรมดา&nbsp;&nbsp;บุคคลใน<i>กฺฤษฺณ</i>&nbsp;&nbsp;จิตสำนึกปฏิบัติการอุทิศตนเสียสละรับใช้&nbsp;&nbsp;จากการชี้นำของพระอาจารย์ทิพย์<wbr>ผู้ที่เชื่อถือได้&nbsp;&nbsp;ถวายความเคารพต่อพระปฏิมาสม่ำเสมอ&nbsp;&nbsp;สดับฟังพระบารมีขององค์<wbr>&nbsp;&nbsp;<i>ภควานฺ</i>&nbsp;&nbsp;และรับประทานอาหารส่วนที่เหลือหลังจากถวายให้พระองค์แล้ว&nbsp;&nbsp;เพียงแต่ทำ<wbr>สิ่งเหล่านี้&nbsp;&nbsp;ผู้นี้สามารถรู้แจ้งถึงบุคลิกภาพสูงสุดแห่งพระเจ้าโดยง่ายดาย&nbsp;&nbsp;พวกไม่เชื่อใน<wbr>รูปลักษณ์รับเอาวิธีปฏิบัติที่มีปัญหาด้วยความเสี่ยงที่จะไม่รู้แจ้งถึงสัจธรรมในบั้นปลาย<wbr>โดยไม่ต้องสงสัย&nbsp;&nbsp;แต่ผู้ที่เชื่อในรูปลักษณ์โดยปราศจากความเสี่ยง&nbsp;&nbsp;ปัญหา&nbsp;&nbsp;หรือ&nbsp;&nbsp;ความ<wbr>ยากลำบาก&nbsp;&nbsp;เข้าถึงบุคลิกภาพสูงสุดแห่งพระเจ้าโดยตรง&nbsp;&nbsp;มีข้อความในทำนองเดียวกัน<wbr>นี้ปรากฏใน&nbsp;&nbsp;<i>ศฺรีมทฺ-ภาควตมฺ</i>&nbsp;&nbsp;ว่า&nbsp;&nbsp;หากผู้ใดในที่สุดต้องศิโรราบต่อบุคลิกภาพสูงสุดแห่ง<wbr>พระเจ้า&nbsp;&nbsp;(วิธีการศิโรราบนี้เรียกว่า<i>ภกฺติ</i>)&nbsp;&nbsp;แต่ไปรับเอาความยากลำบากในการเข้าใจว่า<wbr>อะไรคือ&nbsp;&nbsp;<i>พฺรหฺมนฺ</i>&nbsp;&nbsp;และอะไร&nbsp;&nbsp;<em>ไม่ใช่</em><i>พฺรหฺมนฺ</i>&nbsp;&nbsp;และได้ใช้เวลาของตนตลอดชีวิตปฏิบัติเช่น<wbr>นี้ผลที่ได้ก็มีแต่ปัญหา&nbsp;&nbsp;ฉะนั้น&nbsp;&nbsp;จึงแนะนำไว้&nbsp;&nbsp;ณ&nbsp;&nbsp;ที่นี้ว่า&nbsp;&nbsp;เราไม่ควรรับเอาวิถีทางเพื่อการรู้<wbr>แจ้งแห่งตนที่เป็นปัญหา&nbsp;&nbsp;เพราะว่าผลขั้นสุดท้ายจะไม่แน่นอน
  </p>
</div>

<div class="r r-lang-en r-paragraph">
  <p>
  สิ่งมีชีวิตเป็นปัจเจกวิญญาณชั่วกัลปวสาน&nbsp;&nbsp;หากปรารถนาจะกลืนเข้าไปใน<wbr>ส่วนทิพย์&nbsp;&nbsp;เขาอาจบรรลุถึงความรู้แจ้งแง่มุมของความเป็นอมตะและความรู้ในธรรมชาติ<wbr>เดิมแท้ของตน&nbsp;&nbsp;แต่ส่วนที่เป็นความปลื้มปีติสุขจะไม่สามารถรู้แจ้ง&nbsp;&nbsp;ด้วยพระกรุณาธิคุณ<wbr>ของสาวกบางรูปทำให้นักทิพย์นิยมผู้มีความรู้สูงในวิธีของ&nbsp;&nbsp;<i>ชฺญาน-โยค</i>&nbsp;&nbsp;นี้อาจมาถึง<wbr>จุดแห่ง&nbsp;&nbsp;<i>ภกฺติ-โยค</i>&nbsp;&nbsp;หรือการอุทิศตนเสียสละรับใช้&nbsp;&nbsp;เมื่อถึงเวลานั้นการฝึกปฏิบัติตาม<wbr>ลัทธิไร้รูปลักษณ์เป็นเวลายาวนานจะกลายมาเป็นปัญหาเพราะไม่สามารถยกเลิกความ<wbr>คิดนั้นได้&nbsp;&nbsp;ดังนั้น&nbsp;&nbsp;วิญญาณผู้อยู่ในร่างจะมีความยากลำบากกับสิ่งที่ไม่ปรากฏ&nbsp;&nbsp;ทั้งใน<wbr>ขณะที่ปฏิบัติและในขณะที่รู้แจ้ง&nbsp;&nbsp;ทุกดวงวิญญาณมีเสรีภาพบางส่วน&nbsp;&nbsp;และควรรู้อย่าง<wbr>แน่ชัดว่า&nbsp;&nbsp;ความรู้แจ้งที่ไม่เป็นที่ปรากฏนี้&nbsp;&nbsp;ฝืนต่อธรรมชาติของตนเองซึ่งเป็นทิพย์และมี<wbr>ความปลื้มปีติสุข&nbsp;&nbsp;จึงไม่ควรปฏิบัติตามวิธีนี้&nbsp;&nbsp;สำหรับทุก&nbsp;&nbsp;ๆ&nbsp;&nbsp;ปัจเจกชีวิต&nbsp;&nbsp;วิธีแห่ง&nbsp;&nbsp;<i>กฺฤษฺณ</i>จิตสำนึกจะนำมาซึ่งการปฏิบัติอุทิศตนเสียสละรับใช้อย่างสมบูรณ์จึงเป็นวิธีที่ดีที่สุดหากละเลยการอุทิศตนเสียสละรับใช้นี้จะเป็นอันตรายในการกลับไปสู่ลัทธิที่ไม่เชื่อใน<wbr>องค์&nbsp;&nbsp;<i>ภควานฺ</i>&nbsp;&nbsp;ดังนั้น&nbsp;&nbsp;วิธีที่มุ่งความตั้งใจไปยังสิ่งที่ไม่เป็นที่ปรากฏ&nbsp;&nbsp;ไม่สามารถมองเห็น<wbr>ได้&nbsp;&nbsp;อยู่เหนือการเข้าถึงของประสาทสัมผัส&nbsp;&nbsp;ได้แสดงไว้ในโศลกนี้ว่า&nbsp;&nbsp;ไม่ควรได้รับการส่ง<wbr>เสริมไม่ว่าในเวลาใด&nbsp;&nbsp;โดยเฉพาะในยุคนี้&nbsp;&nbsp;ซึ่งองค์&nbsp;&nbsp;<i>ศฺรี</i>&nbsp;&nbsp;<i>กฺฤษฺณ</i>&nbsp;&nbsp;ทรงไม่แนะนำ
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../12/3-4">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../12/6-7">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
