<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 9.26</title>
    <meta name="description" content="" />

    <link rel="stylesheet" type="text/css" href="/vedabase.css">
    <link href="https://fonts.googleapis.com/css?family=Taviraj" rel="stylesheet">
    <style>
     i {font-family: 'Taviraj', serif;font-size:1.1em;}
    </style>
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../9">
       บทที่ เก้า
    </a>
<!-- 9 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    ความรู้ที่ลับสุดยอด
  <h2>
</div>
<div class="bb r-verse">
  <h1>
  โศลก 26
  </h1>
</div>

<div class="r r-lang-en r-verse-text">
  
  <i>ปตฺรํ ปุษฺปํ ผลํ โตยํ</i><br /><i>โย เม ภกฺตฺยา ปฺรยจฺฉติ</i><br /><i>ตทฺ อหํ ภกฺตฺยฺ-อุปหฺฤตมฺ</i><br /><i>อศฺนามิ ปฺรยตาตฺมนฮ</i>
  
</div>

<div class="r r-lang-en r-synonyms">
  <p>
  <i>ปตฺรมฺ</i> - ใบไม้, <i>ปุษฺปมฺ</i> - ดอกไม้, <i>ผลมฺ</i> - ผลไม้, <i>โตยมฺ</i> - น้ำ, <i>ยฮ</i> - ผู้ใด, <i>เม</i> - แด่ข้า, <i>ภกฺตฺยา</i> - ด้วยการอุทิศตนเสียสละ, <i>ปฺรยจฺฉติ</i> - ถวาย, <i>ตตฺ</i> - นั้น, <i>อหมฺ</i> - ข้า, <i>ภกฺติ-อุปหฺฤตมฺ</i> - ถวายด้วยการอุทิศตนเสียสละ, <i>อศฺนามิ</i> - ยอมรับ, <i>ปฺรยต-อาตฺมนฮ</i> - จากผู้ที่อยู่ใน จิตสำนึกที่บริสุทธิ์
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  หากผู้ใดถวายใบไม้&nbsp;&nbsp;ดอกไม้&nbsp;&nbsp;ผลไม้&nbsp;&nbsp;หรือน้ำแด่ข้า&nbsp;&nbsp;ด้วยความรักและอุทิศตนเสียสละ&nbsp;&nbsp;ข้าจะรับเอาไว้
  </p>
</div>

<div class="">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  สำหรับผู้มีปัญญา&nbsp;&nbsp;เป็นสิ่งสำคัญที่จะอยู่ใน&nbsp;&nbsp;<i>กฺฤษฺณ</i>&nbsp;&nbsp;จิตสำนึก&nbsp;&nbsp;ปฏิบัติการรับใช้<wbr>ด้วยความรักทิพย์ต่อ&nbsp;&nbsp;<i>กฺฤษฺณ</i>&nbsp;&nbsp;เพื่อบรรลุถึงพระตำหนักอันถาวรด้วยความปลื้มปีติและมี<wbr>ความสุขนิรันดร&nbsp;&nbsp;วิธีการเพื่อบรรลุถึงผลอันเลอเลิศเช่นนี้ง่ายมาก&nbsp;&nbsp;แม้แต่คนที่ยากจนที่สุด<wbr>ในบรรดาคนยากจนก็พยายามปฏิบัติได้โดยไม่คำนึงถึงคุณสมบัติอื่นใดทั้งสิ้น&nbsp;&nbsp;คุณสมบัติ<wbr>เพียงอย่างเดียวที่จำเป็นในงานนี้คือ&nbsp;&nbsp;มาเป็นสาวกผู้บริสุทธิ์ขององค์&nbsp;&nbsp;<i>ภควานฺ</i>&nbsp;&nbsp;ไม่สำคัญว่า<wbr>เขาจะเป็นใคร&nbsp;&nbsp;หรืออยู่ที่ไหน&nbsp;&nbsp;วิธีการนั้นง่ายมากแม้แต่ใบไม้ใบเดียว&nbsp;&nbsp;น้ำนิดหน่อย&nbsp;&nbsp;หรือ<wbr>ผลไม้ก็สามารถถวายให้พระองค์ด้วยความรักอย่างจริงใจได้&nbsp;&nbsp;และพระองค์ทรงมีความ<wbr>ยินดีรับไว้&nbsp;&nbsp;ดังนั้น&nbsp;&nbsp;ไม่มีผู้ใดถูกขวางกั้นจาก&nbsp;&nbsp;<i>กฺฤษฺณ</i>&nbsp;&nbsp;จิตสำนึก&nbsp;&nbsp;เพราะว่าเป็นสิ่งที่ง่ายมาก<wbr>และเป็นสากล&nbsp;&nbsp;ใครจะเป็นคนโง่ไม่ต้องการมี&nbsp;&nbsp;<i>กฺฤษฺณ</i>&nbsp;&nbsp;จิตสำนึกด้วยวิธีที่ง่ายเช่นนี้&nbsp;&nbsp;และ<wbr>บรรลุถึงชีวิตที่สมบูรณ์สูงสุดแห่งความเป็นอมตะ&nbsp;&nbsp;ปลื้มปีติสุข&nbsp;&nbsp;และความรู้?&nbsp;&nbsp;<i>กฺฤษฺณ</i>&nbsp;&nbsp;ทรง<wbr>ปรารถนาเพียงการรับใช้ด้วยความรักเท่านั้น&nbsp;&nbsp;ไม่มีอะไรมากไปกว่านี้&nbsp;&nbsp;<i>กฺฤษฺณ</i>&nbsp;&nbsp;ทรงรับเอา<wbr>แม้แต่ดอกไม้เล็ก&nbsp;&nbsp;ๆ&nbsp;&nbsp;เพียงดอกเดียวจากสาวกผู้บริสุทธิ์&nbsp;&nbsp;พระองค์ทรงไม่ปรารถนาเครื่อง<wbr>ถวายใด&nbsp;&nbsp;ๆ&nbsp;&nbsp;จากผู้ที่ไม่ใช่สาวก&nbsp;&nbsp;และทรงไม่มีความจำเป็นที่ต้องการสิ่งใดจากผู้ใด&nbsp;&nbsp;เพราะ<wbr>ทรงเป็นผู้มีความเพียงพออยู่ในตัว&nbsp;&nbsp;ถึงกระนั้น&nbsp;&nbsp;พระองค์ทรงรับเครื่องถวายจากสาวกเพื่อเป็นการแลกเปลี่ยนความรักและความเอ็นดู&nbsp;&nbsp;การพัฒนา&nbsp;&nbsp;<i>กฺฤษฺณ</i>&nbsp;&nbsp;จิตสำนึกจึงเป็น<wbr>ความสมบูรณ์สูงสุดของชีวิต&nbsp;&nbsp;ได้กล่าวถึง&nbsp;&nbsp;<i>ภกฺติ</i>&nbsp;&nbsp;สองครั้งในโศลกนี้เพื่อแสดงให้เห็นถึง<wbr>ความสำคัญว่า&nbsp;&nbsp;<i>ภกฺติ</i>&nbsp;&nbsp;หรือการอุทิศตนเสียสละรับใช้เป็นวิถีทางเดียวเท่านั้นที่จะเข้าถึง<i>กฺฤษฺณ</i>&nbsp;&nbsp;ไม่ใช่วิธีอื่น&nbsp;&nbsp;เช่น&nbsp;&nbsp;กลายมาเป็น&nbsp;&nbsp;<i>พฺราหฺมณ</i>&nbsp;&nbsp;หรือ&nbsp;&nbsp;<i>พฺราหฺมณ</i>&nbsp;&nbsp;มาเป็นนักวิชาการ<wbr>ผู้คงแก่เรียน&nbsp;&nbsp;มาเป็นเศรษฐี&nbsp;&nbsp;หรือเป็นนักปราชญ์ผู้ยิ่งใหญ่&nbsp;&nbsp;แล้วจะสามารถกระตุ้นให้<i>กฺฤษฺณ</i>&nbsp;&nbsp;ทรงยอมรับเครื่องถวายได้&nbsp;&nbsp;หากปราศจากหลักธรรมพื้นฐานของ&nbsp;&nbsp;<i>ภกฺติ</i>&nbsp;&nbsp;จะไม่มีสิ่ง<wbr>ใดสามารถกระตุ้นองค์&nbsp;&nbsp;<i>ภควานฺ</i>&nbsp;&nbsp;ให้ตกลงยอมรับสิ่งใดจากผู้ใด&nbsp;&nbsp;<i>ภกฺติ</i>&nbsp;&nbsp;ไม่ใช่ก่อให้เกิดขึ้น&nbsp;&nbsp;วิธี<wbr>การนี้เป็นอมตะนิรันดร&nbsp;&nbsp;และเป็นการปฏิบัติรับใช้โดยตรงต่อส่วนที่สมบูรณ์สูงสุด
  </p>
</div>

<div class="r r-lang-en r-paragraph">
  <p>
  ณ&nbsp;&nbsp;ที่นี้&nbsp;&nbsp;องค์&nbsp;&nbsp;<i>ศฺรี</i>&nbsp;&nbsp;<i>กฺฤษฺณ</i>&nbsp;&nbsp;ทรงสถาปนาว่า&nbsp;&nbsp;พระองค์ทรงเป็นผู้มีความสุขเกษม<wbr>สำราญแต่เพียงผู้เดียว&nbsp;&nbsp;ทรงเป็นปฐมองค์เจ้า&nbsp;&nbsp;และทรงเป็นจุดมุ่งหมายอันแท้จริงของ<wbr>การถวายบูชาทั้งหมด&nbsp;&nbsp;ทรงเปิดเผยว่าพระองค์ทรงปรารถนาให้บูชาด้วยอะไร&nbsp;&nbsp;หากผู้ใด<wbr>ปรารถนาปฏิบัติการอุทิศตนเสียสละรับใช้ต่อองค์&nbsp;&nbsp;<i>ภควานฺ</i>&nbsp;&nbsp;เพื่อให้ตนเองบริสุทธิ์ขึ้นและ<wbr>บรรลุถึงจุดมุ่งหมายแห่งชีวิต&nbsp;&nbsp;นั่นคือการรับใช้ด้วยความรักทิพย์ต่อพระองค์&nbsp;&nbsp;ควรรู้ว่า<wbr>องค์&nbsp;&nbsp;<i>ภควานฺ</i>&nbsp;&nbsp;ทรงปรารถนาอะไรจากตัวเรา&nbsp;&nbsp;ผู้ที่รัก&nbsp;&nbsp;<i>กฺฤษฺณ</i>&nbsp;&nbsp;จะให้ทุกสิ่งทุกอย่างที่พระองค์<wbr>ทรงปรารถนา&nbsp;&nbsp;และจะหลีกเลี่ยงการถวายสิ่งที่พระองค์ไม่ทรงปรารถนา&nbsp;&nbsp;หรือไม่ได้กล่าว<wbr>ไว้&nbsp;&nbsp;ฉะนั้น&nbsp;&nbsp;เนื้อสัตว์&nbsp;&nbsp;ปลา&nbsp;&nbsp;และไข่ไม่ควรถวายให้&nbsp;&nbsp;<i>กฺฤษฺณ</i>&nbsp;&nbsp;หากทรงปรารถนาสิ่งเหล่านี้เป็น<wbr>เครื่องถวายจะทรงตรัสออกมา&nbsp;&nbsp;แต่พระองค์ตรัสอย่างชัดเจนว่า&nbsp;&nbsp;ใบไม้&nbsp;&nbsp;ผลไม้&nbsp;&nbsp;ดอกไม้&nbsp;&nbsp;และ<wbr>น้ำถวายให้พระองค์&nbsp;&nbsp;และตรัสถึงเครื่องถวายเหล่านี้ว่า&nbsp;&nbsp;“ข้าจะรับไว้”&nbsp;&nbsp;ดังนั้น&nbsp;&nbsp;เราควรเข้า<wbr>ใจว่า&nbsp;&nbsp;<i>กฺฤษฺณ</i>&nbsp;&nbsp;ทรงไม่รับเนื้อสัตว์&nbsp;&nbsp;ปลา&nbsp;&nbsp;และไข่&nbsp;&nbsp;เครื่องเสวยเช่น&nbsp;&nbsp;ผักและผลไม้ต่าง&nbsp;&nbsp;ๆ&nbsp;&nbsp;เมล็ด<wbr>ข้าว&nbsp;&nbsp;นม&nbsp;&nbsp;และน้ำเป็นอาหารที่เหมาะสำหรับมนุษย์&nbsp;&nbsp;<i>กฺฤษฺณ</i>&nbsp;&nbsp;ทรงกำหนดว่า&nbsp;&nbsp;สิ่งอื่นใดก็แล้ว<wbr>แต่ที่เรารับประทานไม่สามารถถวายให้พระองค์ได้&nbsp;&nbsp;เนื่องจากทรงไม่รับ&nbsp;&nbsp;ดังนั้น&nbsp;&nbsp;หากเรา<wbr>ถวายสิ่งต้องห้าม&nbsp;&nbsp;เราก็มิได้ปฏิบัติในระดับแห่งการอุทิศตนเสียสละด้วยความรัก
  </p>
</div>

<div class="r r-lang-en r-paragraph">
  <p>
  ในบทที่สาม&nbsp;&nbsp;โศลกสิบสาม&nbsp;&nbsp;<i>ศฺรี</i>&nbsp;&nbsp;<i>กฺฤษฺณ</i>&nbsp;&nbsp;ทรงอธิบายว่า&nbsp;&nbsp;ส่วนที่เหลือจากการ<wbr>บูชาเป็นสิ่งที่บริสุทธิ์&nbsp;&nbsp;เหมาะสำหรับพวกที่แสวงหาความเจริญก้าวหน้าในชีวิตนำไปรับ<wbr>ประทาน&nbsp;&nbsp;และจะได้รับการปลดเปลื้องจากเงื้อมมือแห่งพันธนาการทางวัตถุ&nbsp;&nbsp;พวกที่ไม่<wbr>ถวายอาหาร&nbsp;&nbsp;พระองค์ตรัสในโศลกเดียวกันว่า&nbsp;&nbsp;รับประทานแต่ความบาปไปเท่านั้นอีก<wbr>นัยหนึ่ง&nbsp;&nbsp;ทุก&nbsp;&nbsp;ๆ&nbsp;&nbsp;คำที่รับประทานเข้าไปจะทำให้ถลำลึกลงไปในความสลับซับซ้อนของ<wbr>ธรรมชาติวัตถุเท่านั้น&nbsp;&nbsp;แต่การตระเตรียมอาหารผักอย่างดีแบบง่าย&nbsp;&nbsp;ๆ&nbsp;&nbsp;ถวายต่อหน้ารูป<wbr>หรือพระปฏิมาขององค์&nbsp;&nbsp;<i>ศฺรี</i>&nbsp;&nbsp;<i>กฺฤษฺณ</i>&nbsp;&nbsp;ก้มลงกราบและกล่าวบทมนต์ถวายด้วยความถ่อม<wbr>ตนเพื่อให้พระองค์ทรงรับเครื่องถวายนี้&nbsp;&nbsp;เพื่อที่จะให้เราเจริญก้าวหน้าอย่างมั่นคงใน<wbr>ชีวิต&nbsp;&nbsp;เพื่อให้ร่างกายบริสุทธิ์&nbsp;&nbsp;และเพื่อสร้างเนื้อเยื่ออันละเอียดอ่อนในสมองซึ่งจะทำให้<wbr>เ&nbsp;&nbsp;<i>ราม</i>&nbsp;&nbsp;ีความคิดที่โปร่งใส&nbsp;&nbsp;ยิ่งไปกว่านั้นเครื่องถวายควรปรุงด้วยกริยาท่าทีแห่งความ<wbr>รัก&nbsp;&nbsp;<i>กฺฤษฺณ</i>&nbsp;&nbsp;ทรงไม่มีความจำเป็นกับอาหาร&nbsp;&nbsp;เพราะพระองค์ทรงเป็นเจ้าของทุกสิ่งทุก<wbr>อย่างที่มีอยู่ทั้งหมด&nbsp;&nbsp;ถึงกระนั้น&nbsp;&nbsp;พระองค์จะทรงรับเครื่องถวายจากผู้ปรารถนาที่จะทำให้<wbr>พระองค์ทรงพอพระทัยด้วยวิธีนี้&nbsp;&nbsp;จุดสำคัญในการเตรียม&nbsp;&nbsp;การจัด&nbsp;&nbsp;และการถวายก็คือต้องทำไปด้วยใจรักต่อ&nbsp;&nbsp;<i>กฺฤษฺณ</i>&nbsp;&nbsp;
  </p>
</div>

<div class="r r-lang-en r-paragraph">
  <p>
  นักปราชญ์ผู้ไม่เชื่อในรูปลักษณ์ปรารถนายืนกรานว่าสัจธรรมสูงสุดไม่มี<wbr>ประสาทสัมผัส&nbsp;&nbsp;จะไม่สามารถเข้าใจโศลกนี้ของ&nbsp;&nbsp;<i>ภควทฺ-คีตา</i>&nbsp;&nbsp;สำหรับพวกนี้&nbsp;&nbsp;โศลกนี้<wbr>เป็นเพียงอุปมาหรือข้อพิสูจน์ถึงบุคลิกทางโลกของ&nbsp;&nbsp;<i>กฺฤษฺณ</i>&nbsp;&nbsp;ผู้ตรัส&nbsp;&nbsp;<i>ภควทฺ-คีตา</i>&nbsp;&nbsp;แต่<wbr>อันที่จริงองค์&nbsp;&nbsp;<i>ภควานฺ</i>&nbsp;&nbsp;<i>กฺฤษฺณ</i>&nbsp;&nbsp;ทรงมีประสาทสัมผัส&nbsp;&nbsp;กล่าวไว้ว่าประสาทสัมผัสของ<wbr>พระองค์สับเปลี่ยนกันได้&nbsp;&nbsp;อีกนัยหนึ่ง&nbsp;&nbsp;ประสาทสัมผัสหนึ่งสามารถปฏิบัติหน้าที่ของ<wbr>ประสาทสัมผัสอื่น&nbsp;&nbsp;ๆ&nbsp;&nbsp;ได้&nbsp;&nbsp;นี่คือความหมายที่กล่าวไว้ว่า&nbsp;&nbsp;<i>กฺฤษฺณ</i>&nbsp;&nbsp;ทรงเป็นผู้ที่สมบูรณ์ปราศจากประสาทสัมผัสจะพิจารณาว่าพระองค์ทรงมีความมั่งคั่งทั้งหมดที่สมบูรณ์<wbr>ได้ยาก&nbsp;&nbsp;ในบทที่เจ็ด&nbsp;&nbsp;<i>กฺฤษฺณ</i>&nbsp;&nbsp;ทรงอธิบายว่า&nbsp;&nbsp;พระองค์ทรงทำให้ธรรมชาติวัตถุตั้งครรภ์สิ่ง<wbr>มีชีวิตขึ้นมา&nbsp;&nbsp;และสิ่งนี้ทรงกระทำด้วยเพียงแต่ทรงชำเลืองมองไปที่ธรรมชาติวัตถุ&nbsp;&nbsp;จาก<wbr>ตัวอย่างนี้&nbsp;&nbsp;<i>กฺฤษฺณ</i>&nbsp;&nbsp;ทรงสดับฟังคำพูดของสาวกด้วยความรัก&nbsp;&nbsp;ในการถวายอาหารเหมือน<wbr>กับที่พระองค์ทรงรับประทานและชิมรสจริง&nbsp;&nbsp;ๆ&nbsp;&nbsp;โดยสมบูรณ์&nbsp;&nbsp;ประเด็นนี้ควรเน้น&nbsp;&nbsp;เพราะ<wbr>เป็นสภาวะอันสมบูรณ์ของ&nbsp;&nbsp;<i>กฺฤษฺณ</i>&nbsp;&nbsp;การสดับฟังเหมือนกับการรับประทานและการ<wbr>ลิ้มรสของพระองค์ที่เป็นไปอย่างสมบูรณ์&nbsp;&nbsp;สาวกผู้ยอมรับ&nbsp;&nbsp;<i>กฺฤษฺณ</i>&nbsp;&nbsp;ดังที่ทรงอธิบายถึง<wbr>บุคลิกภาพของพระองค์เอง&nbsp;&nbsp;โดยไม่ตีความหมาย&nbsp;&nbsp;จะสามารถทำให้เข้าใจว่าสัจธรรมที่<wbr>สมบูรณ์สูงสุดสามารถรับประทานอาหารอย่างมีความสุข
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../9/25">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../9/27">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
