<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 9.5</title>
    <meta name="description" content="" />

    <link rel="stylesheet" type="text/css" href="/vedabase.css">
    <link href="https://fonts.googleapis.com/css?family=Taviraj" rel="stylesheet">
    <style>
     i {font-family: 'Taviraj', serif;font-size:1.1em;}
    </style>
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../9">
       บทที่ เก้า
    </a>
<!-- 9 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    ความรู้ที่ลับสุดยอด
  <h2>
</div>
<div class="bb r-verse">
  <h1>
  โศลก 5
  </h1>
</div>

<div class="r r-lang-en r-verse-text">
  
  <i>น จ มตฺ-สฺตฺหานิ ภูตานิ</i><br /><i>ปศฺย เม โยคมฺ ไอศฺวรมฺ</i><br /><i>ภูต-ภฺฤนฺ น จ ภูต-โสฺตฺห</i><br /><i>มมาตฺมา ภูต-ภาวนฮ</i>
  
</div>

<div class="r r-lang-en r-synonyms">
  <p>
  <i>น</i> - ไม่เคย, <i>จ</i> - เช่นกัน, <i>มตฺ-สฺตฺหานิ</i> - สถิตในข้า, <i>ภูตานิ</i> - การสร้างทั้งหมด, <i>ปศฺย</i> - จงดู, <i>เม</i> - ของข้า, <i>โยคมฺ ไอศฺวรมฺ</i> - อิทธิฤทธิ์ที่ไม่สามารถมองเห็น, <i>ภูต-ภฺฤตฺ</i> - ผู้บำรุงรักษาสิ่งมี ชีวิตทั้งมวล, <i>น</i> - ไม่เคย, <i>จ</i> - เช่นกัน, <i>ภูต-สฺตฺหฮ</i> - ในปรากฏการณ์จักรวาล, <i>มม</i> - ของ ข้า, <i>อาตฺมา</i> - ตัวข้า, <i>ภูต-ภาวนฮ</i> - แหล่งกำเนิดของปรากฏการณ์ทั้งหลาย
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  ถึงกระนั้นทุกสิ่งทุกอย่างที่ถูกสร้างขึ้นมามิได้พำนักอยู่ในข้า&nbsp;&nbsp;จงดูอิทธิฤทธิ์ความมั่งคั่งของข้า!&nbsp;&nbsp;ถึงแม้ว่าข้าคือผู้บำรุงรักษามวลชีวิต&nbsp;&nbsp;และถึงแม้ว่าข้าอยู่ทุกหนทุกแห่ง&nbsp;&nbsp;ข้าไม่ใช่ส่วนหนึ่งของปรากฏการณ์ทางจักรวาลนี้&nbsp;&nbsp;เพราะตัวข้าคือแหล่งกำเนิดของการสร้าง
  </p>
</div>

<div class="">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  องค์&nbsp;&nbsp;<i>ภควานฺ</i>&nbsp;&nbsp;ตรัสว่าทุกสิ่งทุกอย่างพำนักอยู่ที่พระองค์&nbsp;&nbsp;<i>(มตฺ-สฺตฺหานิ&nbsp;&nbsp;สรฺว-ภูตานิ)</i>&nbsp;&nbsp;เช่นนี้ควรทำความเข้าใจให้ถูกต้อง&nbsp;&nbsp;องค์&nbsp;&nbsp;<i>ภควานฺ</i>&nbsp;&nbsp;ทรงมิได้เข้ามายุ่งเกี่ยวโดยตรงกับ<wbr>การดำรงรักษาและค้ำจุนปรากฏการณ์ทางธรรมชาตินี้&nbsp;&nbsp;บางครั้งเราเห็นภาพแอทลาสหรือเทพเจ้ากรีกแบกโลกใบนี้อยู่บนบ่า&nbsp;&nbsp;ดูเหมือนว่าท่านเหนื่อยมากที่แบกโลกทั้งโลกอัน<wbr>ยิ่งใหญ่นี้&nbsp;&nbsp;ภาพเช่นนี้ไม่ควรนำมาแสดงในความสัมพันธ์กับ&nbsp;&nbsp;<i>กฺฤษฺณ</i>&nbsp;&nbsp;เกี่ยวกับการค้ำจุน<wbr>จักรวาลที่สร้างขึ้นมานี้&nbsp;&nbsp;พระองค์ตรัสว่า&nbsp;&nbsp;ถึงแม้ทุกสิ่งทุกอย่างพำนักพักพิงอยู่ที่พระองค์ตัวพระองค์เองก็ยังอยู่ห่างออกไป&nbsp;&nbsp;ระบบดาวเคราะห์ต่าง&nbsp;&nbsp;ๆ&nbsp;&nbsp;ลอยอยู่ในนภากาศ&nbsp;&nbsp;และ<wbr>นภากาศนี้เป็นพลังงานขององค์&nbsp;&nbsp;<i>ภควานฺ</i>&nbsp;&nbsp;แต่พระองค์ทรงแตกต่างไปจากนภากาศ&nbsp;&nbsp;และ<wbr>ประทับอยู่ที่อื่น&nbsp;&nbsp;ฉะนั้น&nbsp;&nbsp;ทรงตรัสว่า&nbsp;&nbsp;“ถึงแม้ว่าสิ่งเหล่านี้สถิตอยู่ที่พลังงานอันไม่สามารถ<wbr>มองเห็นได้ของข้า&nbsp;&nbsp;ในฐานะที่เป็นบุคลิกภาพสูงสุดแห่งพระเจ้า&nbsp;&nbsp;ข้าก็อยู่ห่างจากสิ่งเหล่า<wbr>นี้”&nbsp;&nbsp;นี่คือความมั่งคั่งที่ไม่สามารถมองเห็นได้ขององค์&nbsp;&nbsp;<i>ภควานฺ</i>&nbsp;&nbsp;
  </p>
</div>

<div class="r r-lang-en r-paragraph">
  <p>
  ในพจนานุกรม&nbsp;&nbsp;พระ&nbsp;&nbsp;<i>เวท&nbsp;&nbsp;นิรุกฺติ</i>&nbsp;&nbsp;กล่าวว่า&nbsp;&nbsp;<i>ยุชฺยเต&nbsp;&nbsp;′เนน&nbsp;&nbsp;ทุรฺฆเฏษุ&nbsp;&nbsp;กาเรฺยษุ</i>&nbsp;&nbsp;”องค์<wbr>&nbsp;&nbsp;<i>ภควานฺ</i>&nbsp;&nbsp;ทรงแสดงลีลาอันน่าอัศจรรย์ที่ไม่สามารถสำเหนียกได้เพื่อทรงแสดงพลังอำนาจ<wbr>ของพระองค์”&nbsp;&nbsp;บุคลิกของพระองค์ทรงเปี่ยมไปด้วยพลังงานนานัปการ&nbsp;&nbsp;และความมุ่งมั่น<wbr>ของพระองค์เป็นสัจจะที่แท้จริงอยู่ในตัว&nbsp;&nbsp;เช่นนี้จึงเข้าใจบุคลิกภาพแห่งองค์&nbsp;&nbsp;<i>ภควานฺ</i>&nbsp;&nbsp;ได้&nbsp;&nbsp;เรา<wbr>อาจคิดจะทำบางสิ่งบางอย่างแต่ก็มีอุปสรรคมากมาย&nbsp;&nbsp;บางครั้งเราไม่สามารถทำสิ่งที่เรา<wbr>ชอบได้&nbsp;&nbsp;แต่เมื่อ&nbsp;&nbsp;<i>กฺฤษฺณ</i>&nbsp;&nbsp;ทรงปรารถนาจะทำสิ่งใด&nbsp;&nbsp;พระองค์ทรงเพียงแต่ปรารถนาทุกสิ่ง<wbr>ทุกอย่างจะดำเนินไปอย่างสมบูรณ์จนเราไม่สามารถจินตนาการว่ามันเกิดขึ้นได้อย่างไรองค์&nbsp;&nbsp;<i>ภควานฺ</i>&nbsp;&nbsp;ทรงอธิบายสัจธรรมนี้&nbsp;&nbsp;ถึงแม้ว่าทรงเป็นผู้ดำรงรักษาและค้ำจุนปรากฏการณ์<wbr>ทางธรรมชาติทั้งหมด&nbsp;&nbsp;พระองค์ทรงมิได้แตะต้องปรากฏการณ์ทางธรรมชาตินี้&nbsp;&nbsp;เพียงแต่<wbr>ทรงปรารถนาทุกสิ่งทุกอย่างก็ถูกสร้างขึ้นมา&nbsp;&nbsp;ทุกสิ่งทุกอย่างได้รับการค้ำจุน&nbsp;&nbsp;ทุกสิ่งทุก<wbr>อย่างได้รับการดำรงรักษา&nbsp;&nbsp;และทุกสิ่งทุกอย่างก็ถูกทำลายลง&nbsp;&nbsp;ไม่มีข้อแตกต่างระหว่าง<wbr>จิตใจและพระวรกายของพระองค์&nbsp;&nbsp;(เหมือนกับที่มีข้อแตกต่างระหว่างตัวเราและจิตวัตถุ<wbr>ปัจจุบันของเรา)&nbsp;&nbsp;เพราะทรงเป็นจิตวิญญาณที่สมบูรณ์&nbsp;&nbsp;พระองค์ทรงปรากฏอยู่ในทุก<wbr>สิ่งทุกอย่างพร้อม&nbsp;&nbsp;ๆ&nbsp;&nbsp;กัน&nbsp;&nbsp;เช่นนี้&nbsp;&nbsp;คนธรรมดาสามัญทั่วไปไม่สามารถเข้าใจว่าทรงปรากฏ<wbr>ด้วยพระวรกายของพระองค์เองได้อย่างไร&nbsp;&nbsp;พระองค์ทรงแตกต่างจากปรากฏการณ์ทาง<wbr>วัตถุนี้&nbsp;&nbsp;แต่ทุกสิ่งทุกอย่างก็พำนักพักพิงอยู่ที่พระองค์&nbsp;&nbsp;ได้อธิบายไว้&nbsp;&nbsp;ณ&nbsp;&nbsp;ที่นี้ว่าเป็น&nbsp;&nbsp;<i>โยคมฺ&nbsp;&nbsp;ไอศฺวรมฺ</i>&nbsp;&nbsp;หรือพลังอิทธิฤทธิ์ขององค์&nbsp;&nbsp;<i>ภควานฺ</i>&nbsp;&nbsp;
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../9/4">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../9/6">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
