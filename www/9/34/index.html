<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 9.34</title>
    <meta name="description" content="" />

    <link rel="stylesheet" type="text/css" href="/vedabase.css">
    <link href="https://fonts.googleapis.com/css?family=Taviraj" rel="stylesheet">
    <style>
     i {font-family: 'Taviraj', serif;font-size:1.1em;}
    </style>
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../9">
       บทที่ เก้า
    </a>
<!-- 9 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    ความรู้ที่ลับสุดยอด
  <h2>
</div>
<div class="bb r-verse">
  <h1>
  โศลก 34
  </h1>
</div>

<div class="r r-lang-en r-verse-text">
  
  <i>มนฺ-มนา ภว มทฺ-ภโกฺต</i><br /><i>มทฺ-ยาชี มาํ นมสฺกุรุ</i><br /><i>มามฺ เอไวษฺยสิ ยุไกฺตฺววมฺ</i><br /><i>อาตฺมานํ มตฺ-ปรายณฮ</i>
  
</div>

<div class="r r-lang-en r-synonyms">
  <p>
  <i>มตฺ-manāḥ</i> - ระลึกถึงข้าอยู่เสมอ, <i>ภว</i> - มาเป็น, <i>มตฺ</i> - ของข้า, <i>ภกฺตฮ</i> - สาวก, <i>มตฺ</i> - ของ ข้า, <i>ยาชี</i> - ผู้บูชา, <i>มามฺ</i> - แด่ข้า, <i>นมสฺ-กุรุ</i> - ถวายความเคารพ, <i>มามฺ</i> - แด่ข้า, <i>เอว</i> - อย่าง สมบูรณ์, <i>เอษฺยสิ</i> - เธอจะมา, <i>ยุกฺตฺวา</i> - ซึมซาบ, <i>เอวm</i> - ดังนั้น, <i>อาตฺมานมฺ</i> - วิญญาณของ เธอ, <i>มตฺ-parāyaṇaḥ</i> - อุทิศแด่ข้า
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  ให้จิตใจของเธอระลึกถึงข้าอยู่เสมอ&nbsp;&nbsp;มาเป็นสาวกของข้า&nbsp;&nbsp;ถวายความเคารพต่อข้าบูชาข้า&nbsp;&nbsp;และซึมซาบอยู่ในข้าอย่างสมบูรณ์&nbsp;&nbsp;แน่นอนว่าเธอจะมาหาข้า
  </p>
</div>

<div class="">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  โศลกนี้แสดงให้เห็นอย่างชัดเจนว่า&nbsp;&nbsp;<i>กฺฤษฺณ</i>&nbsp;&nbsp;จิตสำนึกเป็นวิถีทางเดียวเท่านั้น<wbr>ที่สามารถส่งเราให้ออกจากเงื้อมมือของโลกวัตถุที่มีมลทินนี้ได้&nbsp;&nbsp;บางครั้งนักบรรยายผู้<wbr>ไม่มีคุณธรรมบิดเบือนความหมายซึ่งกล่าวไว้อย่างชัดเจน&nbsp;&nbsp;ณ&nbsp;&nbsp;ที่นี้ว่า&nbsp;&nbsp;การอุทิศตนเสีย<wbr>สละรับใช้ทั้งหมดควรถวายให้องค์&nbsp;&nbsp;<i>ภควานฺ</i>&nbsp;&nbsp;<i>กฺฤษฺณ</i>&nbsp;&nbsp;ด้วยความอับโชคนักบรรยายผู้ไม่มี<wbr>คุณธรรมชักจูงจิตใจของผู้อ่านให้หันเหไปในหนทางที่เป็นไปไม่ได้&nbsp;&nbsp;นักบรรยายเหล่านี้<wbr>ไม่รู้ว่าไม่มีข้อแตกต่างระหว่างจิตใจของ&nbsp;&nbsp;<i>กฺฤษฺณ</i>&nbsp;&nbsp;และพระวรกายของพระองค์&nbsp;&nbsp;<i>กฺฤษฺณ</i>ทรงไม่ใช่มนุษย์ปุถุชนธรรมดา&nbsp;&nbsp;พระองค์ทรงเป็นสัจธรรมสูงสุด&nbsp;&nbsp;พระวรกายของพระองค์จิตใจของพระองค์&nbsp;&nbsp;และตัวพระองค์เองเป็นหนึ่งเดียวกันและสมบูรณ์สูงสุด&nbsp;&nbsp;ได้กล่าวไว้ใน&nbsp;&nbsp;<i>กูรฺม&nbsp;&nbsp;ปุราณ</i>&nbsp;&nbsp;ดังที่&nbsp;&nbsp;<i>ภกฺติสิทฺธานฺต</i>&nbsp;&nbsp;<i>สรสฺวตี</i>&nbsp;&nbsp;<i>โคสฺวามี</i>&nbsp;&nbsp;ได้อ้างอิงในคำบรรยาย&nbsp;&nbsp;<i>อนุภาษฺย</i>&nbsp;&nbsp;ของหนังสือ&nbsp;&nbsp;<i>ไจตนฺย-จริตามฺฤต</i>&nbsp;&nbsp;(บทที่ห้า&nbsp;&nbsp;<i>อาทิ-ลีลา</i>&nbsp;&nbsp;โศลก&nbsp;&nbsp;41-48)&nbsp;&nbsp;<i>เทห-เทหิ-วิเภโท&nbsp;&nbsp;′ยํ&nbsp;&nbsp;เนศฺวเร&nbsp;&nbsp;วิทฺยเต&nbsp;&nbsp;กฺวจิตฺ</i>&nbsp;&nbsp;หมายความว่าในองค์&nbsp;&nbsp;<i>ภควานฺ</i>&nbsp;&nbsp;<i>กฺฤษฺณ</i>&nbsp;&nbsp;ไม่มีข้อ<wbr>แตกต่างระหว่างตัวพระองค์เองและพระวรกายของพระองค์&nbsp;&nbsp;เนื่องจากนักบรรยายไม่รู้<wbr>ศาสตร์แห่ง&nbsp;&nbsp;<i>กฺฤษฺณ</i>&nbsp;&nbsp;จึงซ่อน&nbsp;&nbsp;<i>กฺฤษฺณ</i>&nbsp;&nbsp;และแบ่งแยกบุคลิกภาพของพระองค์จากจิตใจหรือ<wbr>จากพระวรกายของพระองค์&nbsp;&nbsp;แม้ว่านี่เป็นเพียงอวิชชาในศาสตร์แห่ง&nbsp;&nbsp;<i>กฺฤษฺณ</i>&nbsp;&nbsp;โดยแท้&nbsp;&nbsp;แต่<wbr>บางคนยังทำผลกำไรจากการชักนำผู้คนไปในทางที่ผิด
  </p>
</div>

<div class="r r-lang-en r-paragraph">
  <p>
  มีบางคนที่เป็นมาร&nbsp;&nbsp;คิดถึง&nbsp;&nbsp;<i>กฺฤษฺณ</i>&nbsp;&nbsp;เช่นเดียวกันนี้&nbsp;&nbsp;แต่ด้วยความอิจฉาเหมือน<wbr>กับ&nbsp;&nbsp;<i>กฺษตฺริย</i>&nbsp;&nbsp;<i>กํส</i>&nbsp;&nbsp;พระมาตุลาของ&nbsp;&nbsp;<i>กฺฤษฺณ</i>&nbsp;&nbsp;ซึ่งคิดถึง&nbsp;&nbsp;<i>กฺฤษฺณ</i>&nbsp;&nbsp;เสมอเช่นเดียวกันแต่ความ<wbr>คิดของ&nbsp;&nbsp;<i>กํส</i>&nbsp;&nbsp;เป็นศัตรู&nbsp;&nbsp;และอยู่ในความวิตกกังวลเสมอว่าเมื่อไร&nbsp;&nbsp;<i>กฺฤษฺณ</i>&nbsp;&nbsp;จะมาสังหารตนความคิดเช่นนี้จะไม่ช่วยเรา&nbsp;&nbsp;เราควรคิดถึง&nbsp;&nbsp;<i>กฺฤษฺณ</i>&nbsp;&nbsp;ในการอุทิศตนเสียสละด้วยความรักนั่นคือ&nbsp;&nbsp;<i>ภกฺติ</i>&nbsp;&nbsp;เราควรพัฒนาความรู้แห่งองค์&nbsp;&nbsp;<i>กฺฤษฺณ</i>&nbsp;&nbsp;อย่างต่อเนื่อง&nbsp;&nbsp;การพัฒนาที่อำนวย<wbr>ประโยชน์นั้นคืออะไร?&nbsp;&nbsp;คือการเรียนรู้จากครูผู้เชื่อถือได้&nbsp;&nbsp;<i>กฺฤษฺณ</i>&nbsp;&nbsp;คือองค์&nbsp;&nbsp;<i>ภควานฺ</i>&nbsp;&nbsp;ได้<wbr>อธิบายไว้หลายครั้งแล้วว่า&nbsp;&nbsp;พระวรกายของพระองค์ไม่ใช่วัตถุ&nbsp;&nbsp;แต่ทรงเป็นอมตะมีความ<wbr>ปลื้มปีติสุขและความรู้&nbsp;&nbsp;การสนทนาเกี่ยวกับ&nbsp;&nbsp;<i>กฺฤษฺณ</i>&nbsp;&nbsp;เช่นนี้จะช่วยให้เ&nbsp;&nbsp;<i>ราม</i>&nbsp;&nbsp;าเป็นสาวก&nbsp;&nbsp;การ<wbr>เข้าใจ&nbsp;&nbsp;<i>กฺฤษฺณ</i>&nbsp;&nbsp;ว่าเป็นอย่างอื่น&nbsp;&nbsp;โดยเรียนรู้จากแหล่งที่ผิดจะพิสูจน์ให้เห็นว่าไม่ได้รับผล<wbr>ประโยชน์อันใดเลย
  </p>
</div>

<div class="r r-lang-en r-paragraph">
  <p>
  ฉะนั้น&nbsp;&nbsp;เราควรให้จิตใจจดจ่ออยู่ที่รูปลักษณ์อมตะ&nbsp;&nbsp;รูปลักษณ์เดิมแท้ของ<i>กฺฤษฺณ</i>&nbsp;&nbsp;ด้วยความมุ่งมั่นในหัวใจว่า&nbsp;&nbsp;<i>กฺฤษฺณ</i>&nbsp;&nbsp;คือองค์&nbsp;&nbsp;<i>ภควานฺ</i>&nbsp;&nbsp;และเราควรปฏิบัติในการ<wbr>บูชา&nbsp;&nbsp;มีวัดเป็นร้อย&nbsp;&nbsp;ๆ&nbsp;&nbsp;พัน&nbsp;&nbsp;ๆ&nbsp;&nbsp;วัดในประเทศอินเดียที่บูชา&nbsp;&nbsp;<i>กฺฤษฺณ</i>&nbsp;&nbsp;และปฏิบัติการอุทิศตน<wbr>เสียสละรับใช้&nbsp;&nbsp;เมื่อมีการปฏิบัติเช่นนี้เราต้องถวายความเคารพต่อ&nbsp;&nbsp;<i>กฺฤษฺณ</i>&nbsp;&nbsp;ก้มศีรษะต่อ<wbr>หน้าพระปฏิมา&nbsp;&nbsp;ใช้จิดใจ&nbsp;&nbsp;ร่างกาย&nbsp;&nbsp;กิจกรรม&nbsp;&nbsp;และทุกสิ่งทุกอย่างปฏิบัติรับใช้&nbsp;&nbsp;เช่นนี้จะทำให้<wbr>ซึมซาบอยู่ใน&nbsp;&nbsp;<i>กฺฤษฺณ</i>&nbsp;&nbsp;อย่างสมบูรณ์โดยไม่เบี่ยงเบน&nbsp;&nbsp;และจะช่วยย้ายเราไปยัง&nbsp;&nbsp;<i>กฺฤษฺณloka</i>&nbsp;&nbsp;เราควรระวังไม่ให้นักบรรยายผู้ไม่มีคุณธรรมมาบิดเบือน&nbsp;&nbsp;และต้องปฏิบัติในวิธีแห่ง<wbr>การอุทิศตนเสียสละรับใช้เก้าวิธี&nbsp;&nbsp;เริ่มจากการสดับฟังและการสวดภาวนาเกี่ยวกับ&nbsp;&nbsp;<i>กฺฤษฺณ</i>&nbsp;&nbsp;การอุทิศตนเสียสละรับใช้ที่บริสุทธิ์คือจุดมุ่งหมายสูงสุดของสังคมมนุษย์
  </p>
</div>

<div class="r r-lang-en r-paragraph">
  <p>
  บทที่เจ็ดและบทที่แปดของ&nbsp;&nbsp;<i>ภควทฺ-คีตา</i>&nbsp;&nbsp;อธิบายถึงการอุทิศตนเสียสละรับใช้<wbr>ที่บริสุทธิ์แด่องค์&nbsp;&nbsp;<i>ภควานฺ</i>&nbsp;&nbsp;โดยปราศจากความรู้จากการคาดคะเน&nbsp;&nbsp;อิทธิฤทธิ์&nbsp;&nbsp;<i>โยค</i>&nbsp;&nbsp;และ<wbr>กิจกรรมเพื่อผลประโยชน์ทางวัตถุ&nbsp;&nbsp;พวกที่ยังไม่ทำให้ตนเองบริสุทธิ์ขึ้นอาจยึดติดอยู่กับ<wbr>ลักษณะต่าง&nbsp;&nbsp;ๆ&nbsp;&nbsp;ขององค์&nbsp;&nbsp;<i>ภควานฺ</i>&nbsp;&nbsp;เช่น&nbsp;&nbsp;<i>พฺรหฺม-โชฺยติรฺ</i>&nbsp;&nbsp;ที่ไร้รูปลักษณ์&nbsp;&nbsp;และ&nbsp;&nbsp;<i>ปรมาตฺมา</i>&nbsp;&nbsp;ใน<wbr>หัวใจของทุกคน&nbsp;&nbsp;แต่สาวกผู้บริสุทธิ์ปฏิบัติตนรับใช้องค์&nbsp;&nbsp;<i>ภควานฺ</i>&nbsp;&nbsp;โดยตรง
  </p>
</div>

<div class="r r-lang-en r-paragraph">
  <p>
  มีบทกวีอันสวยงามเกี่ยวกับ&nbsp;&nbsp;<i>กฺฤษฺณ</i>&nbsp;&nbsp;ที่กล่าวไว้อย่างชัดเจนว่า&nbsp;&nbsp;ผู้ใดปฏิบัติในการ<wbr>บูชาเทวดาเป็นผู้ที่ด้อยปัญญาที่สุด&nbsp;&nbsp;และไม่สามารถได้รับรางวัลสูงสุดจากองค์&nbsp;&nbsp;<i>ภควานฺ</i>&nbsp;&nbsp;ไม่<wbr>ว่าในเวลาใด&nbsp;&nbsp;ในตอนต้น&nbsp;&nbsp;บางครั้งสาวกอาจตกต่ำลงจากมาตรฐานแต่ควรพิจารณาว่า<wbr>สูงส่งกว่านักปราชญ์และ&nbsp;&nbsp;<i>โยค</i>&nbsp;&nbsp;ทั้งหลาย&nbsp;&nbsp;ผู้ที่ปฏิบัติใน&nbsp;&nbsp;<i>กฺฤษฺณ</i>&nbsp;&nbsp;จิตสำนึกอยู่เสมอควรเข้าใจ<wbr>ว่าเป็นนักบุญโดยสมบูรณ์&nbsp;&nbsp;กิจกรรมที่ไม่ใช่การอุทิศตนเสียสละซึ่งเกิดขึ้นโดยอุบัติเหตุ<wbr>จะลดน้อยลง&nbsp;&nbsp;และเขาจะสถิตในความสมบูรณ์บริบูรณ์โดยเร็วอย่างไม่ต้องสงสัย&nbsp;&nbsp;สาวก<wbr>ผู้บริสุทธิ์ไม่มีโอกาสที่จะตกลงต่ำจริง&nbsp;&nbsp;เพราะว่าองค์&nbsp;&nbsp;<i>ภควานฺ</i>&nbsp;&nbsp;ทรงดูแลสาวกผู้บริสุทธิ์ด้วย<wbr>ตัวพระองค์เอง&nbsp;&nbsp;ฉะนั้น&nbsp;&nbsp;ผู้มีปัญญาควรรับเอาวิธีแห่ง&nbsp;&nbsp;<i>กฺฤษฺณ</i>&nbsp;&nbsp;จิตสำนึกมาปฏิบัติโดยตรงและใช้ชีวิตอยู่อย่างมีความสุขในโลกวัตถุนี้&nbsp;&nbsp;แล้วจะได้รับรางวัลสูงสุดจาก&nbsp;&nbsp;<i>กฺฤษฺณ</i>&nbsp;&nbsp;ใน<wbr>อนาคต
  </p>
</div>

<div class="r r-lang-en r-paragraph-thus-ends">
  <p>
  <em>ดังนั้น ได้จบคำอธิบายโดย  <i>ภกฺติเวทนฺต</i>  บทที่เก้าของหนังสือ  <i>ศฺรีมทฺ ภควทฺ-คีตา</i>  ในหัวข้อเรื่องความรู้ที่ลับสุดยอด</em>
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../9/33">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../10/1">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
