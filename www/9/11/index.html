<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 9.11</title>
    <meta name="description" content="" />

    <link rel="stylesheet" type="text/css" href="/vedabase.css">
    <link href="https://fonts.googleapis.com/css?family=Taviraj" rel="stylesheet">
    <style>
     i {font-family: 'Taviraj', serif;font-size:1.1em;}
    </style>
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../9">
       บทที่ เก้า
    </a>
<!-- 9 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    ความรู้ที่ลับสุดยอด
  <h2>
</div>
<div class="bb r-verse">
  <h1>
  โศลก 11
  </h1>
</div>

<div class="r r-lang-en r-verse-text">
  
  <i>อวชานนฺติ มาํ มูฒา</i><br /><i>มานุษีํ ตนุมฺ อาศฺริตมฺ</i><br /><i>ปรํ ภาวมฺ อชานโนฺต</i><br /><i>มม ภูต-มเหศฺวรมฺ</i>
  
</div>

<div class="r r-lang-en r-synonyms">
  <p>
  <i>อวชานนฺติ</i> - เย้ยหยัน, <i>มามฺ</i> - ข้า, <i>มูฒาฮ</i> - คนโง่, <i>มานุษีมฺ</i> - ในร่างมนุษย์, <i>ตนุมฺ</i> - ร่างกาย, <i>อาศฺริตมฺ</i> - ลงมา, <i>ปรมฺ</i> - ทิพย์, <i>ภาวมฺ</i> - ธรรมชาติ, <i>อชานนฺตฮ</i> - ไม่รู้, <i>มม</i> - ของข้า, <i>ภูต</i> - ของทุกสิ่งทุกอย่างที่เป็น,<i>มหา-อีศฺวรมฺ</i> - เจ้าของสูงสุด
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  คนโง่เขลาเย้ยหยันข้าเมื่อข้าลงมาในร่างมนุษย์&nbsp;&nbsp;พวกเขาไม่รู้ธรรมชาติทิพย์ของข้าในฐานะที่เป็นองค์ภควานของสรรพสิ่ง
  </p>
</div>

<div class="">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  จากคำอธิบายของโศลกก่อน&nbsp;&nbsp;ๆ&nbsp;&nbsp;ในบทนี้&nbsp;&nbsp;เป็นที่กระจ่างชัดว่าองค์&nbsp;&nbsp;<i>ภควานฺ</i>&nbsp;&nbsp;ถึง<wbr>แม้ทรงปรากฏเหมือนกับมนุษย์&nbsp;&nbsp;แต่ทรงมิใช่มนุษย์ธรรมดา&nbsp;&nbsp;พระองค์ทรงเป็นผู้กำกับ<wbr>การสร้าง&nbsp;&nbsp;การดำรงรักษา&nbsp;&nbsp;และการทำลายล้างปรากฏการณ์ในจักรวาลโดยสมบูรณ์จึงเป็นไปไม่ได้ที่จะเป็นมนุษย์ธรรมดา&nbsp;&nbsp;ถึงกระนั้น&nbsp;&nbsp;ยังมีคนโง่เขลาหลายคนที่พิจารณา<wbr>ว่า&nbsp;&nbsp;<i>กฺฤษฺณ</i>&nbsp;&nbsp;ทรงเป็นเพียงมนุษย์ผู้มีอำนาจคนหนึ่งเท่านั้น&nbsp;&nbsp;ไม่มีอะไรมากไปกว่านี้&nbsp;&nbsp;อันที่<wbr>จริงพระองค์ทรงเป็น&nbsp;&nbsp;<i>ภควานฺ</i>&nbsp;&nbsp;องค์เดิม&nbsp;&nbsp;ดังที่ได้ยืนยันไว้ใน&nbsp;&nbsp;<i>พฺรหฺม-สํหิตา&nbsp;&nbsp;(อีศฺวรฮ&nbsp;&nbsp;ปรมฮ&nbsp;&nbsp;กฺฤษฺณฮ)</i>&nbsp;&nbsp;ว่า&nbsp;&nbsp;พระองค์ทรงเป็นองค์&nbsp;&nbsp;<i>ภควานฺ</i>&nbsp;&nbsp;
  </p>
</div>

<div class="r r-lang-en r-paragraph">
  <p>
  มี&nbsp;&nbsp;<i>อีศฺวร</i>&nbsp;&nbsp;หรือผู้ควบคุมมากมาย&nbsp;&nbsp;บางคนดูเหมือนยิ่งใหญ่กว่าคนอื่น&nbsp;&nbsp;ใน<wbr>การบริหารธรรมดาทั่วไปในโลกวัตถุ&nbsp;&nbsp;เราพบว่ามีเจ้าหน้าที่หรือผู้กำกับ&nbsp;&nbsp;เหนือกว่าเขา<wbr>มีเลขานุการ&nbsp;&nbsp;เหนือกว่าเลขานุการมีรัฐมนตรี&nbsp;&nbsp;และเหนือกว่ารัฐมนตรีมีนายกรัฐมนตรีแต่ละท่านเป็นผู้ควบคุม&nbsp;&nbsp;แต่คนหนึ่งจะถูกอีกคนหนึ่งควบคุม&nbsp;&nbsp;ใน&nbsp;&nbsp;<i>พฺรหฺม-สํหิตา</i>&nbsp;&nbsp;กล่าว<wbr>ว่า&nbsp;&nbsp;<i>กฺฤษฺณ</i>&nbsp;&nbsp;ทรงเป็นผู้ควบคุมสูงสุด&nbsp;&nbsp;มีผู้ควบคุมมากมายทั้งในโลกวัตถุและโลกทิพย์<wbr>โดยไม่ต้องสงสัย&nbsp;&nbsp;แต่&nbsp;&nbsp;<i>กฺฤษฺณ</i>&nbsp;&nbsp;ทรงเป็นผู้ควบคุมสูงสุด&nbsp;&nbsp;<i>(อีศฺวรฮ&nbsp;&nbsp;ปรมฮ&nbsp;&nbsp;กฺฤษฺณฮ)</i>และพระวรกายของพระองค์ทรงเป็น&nbsp;&nbsp;<i>สจฺ-จิทฺ-อานนฺท</i>&nbsp;&nbsp;ไม่ใช่วัตถุ
  </p>
</div>

<div class="r r-lang-en r-paragraph">
  <p>
  ร่างวัตถุไม่สามารถแสดงกิจกรรมอันน่าอัศจรรย์&nbsp;&nbsp;ดังที่ได้อธิบายไว้ในโศลก<wbr>ก่อนหน้านี้&nbsp;&nbsp;พระวรกายของพระองค์ทรงเป็นอมตะ&nbsp;&nbsp;มีความสุขเกษมสำราญ&nbsp;&nbsp;และเปี่ยมไป<wbr>ด้วยความรู้&nbsp;&nbsp;ถึงแม้ทรงไม่ใช่มนุษย์ธรรมดา&nbsp;&nbsp;คนโง่เขลายังเยาะเย้ยพระองค์และพิจารณา<wbr>ว่าพระองค์ทรงเป็นมนุษย์&nbsp;&nbsp;พระวรกายของพระองค์เรียก&nbsp;&nbsp;ณ&nbsp;&nbsp;ที่นี้ว่า&nbsp;&nbsp;<i>มานุษีมฺ</i>&nbsp;&nbsp;เพราะทรง<wbr>แสดงเหมือนกับมนุษย์&nbsp;&nbsp;เป็นเพื่อนของ&nbsp;&nbsp;<i>อรฺชุน</i>&nbsp;&nbsp;เป็นนักการเมืองที่เกี่ยวข้องในสมรภูมิ<wbr>&nbsp;&nbsp;<i>กุรุเกฺษตฺร</i>&nbsp;&nbsp;ในหลาย&nbsp;&nbsp;ๆ&nbsp;&nbsp;ด้านทรงกระทำตัวเหมือนกับมนุษย์สามัญธรรมดา&nbsp;&nbsp;แต่อันที่จริง<wbr>พระวรกายของพระองค์ทรงเป็น&nbsp;&nbsp;<i>สตฺ&nbsp;&nbsp;จิตฺ&nbsp;&nbsp;อานนฺท&nbsp;&nbsp;วิคฺรห</i>&nbsp;&nbsp;สุขเกษมสำราญนิรันดรและมีความรู้ที่สมบูรณ์บริบูรณ์&nbsp;&nbsp;เช่นนี้ได้ยืนยันไว้ในภาษาพระ&nbsp;&nbsp;<i>เวท</i>&nbsp;&nbsp;เช่นกันว่า&nbsp;&nbsp;<i>สจฺ-จิทฺ-อานนฺท-รูปาย&nbsp;&nbsp;กฺฤษฺณาย</i>&nbsp;&nbsp;“ข้าขอถวายความเคารพอย่างสูงแด่บุคลิกภาพสูงสุดแห่ง<wbr>พระเจ้าองค์&nbsp;&nbsp;<i>กฺฤษฺณ</i>&nbsp;&nbsp;ผู้ทรงมีรูปลักษณ์ที่สุขเกษมสำราญนิรันดรแห่งความรู้”&nbsp;&nbsp;(<i>โคปาล-ตาปนี&nbsp;&nbsp;อุปนิษทฺ</i>&nbsp;&nbsp;1.1)&nbsp;&nbsp;มีคำพรรณนาอื่น&nbsp;&nbsp;ๆ&nbsp;&nbsp;ในภาษาพระ&nbsp;&nbsp;<i>เวท</i>&nbsp;&nbsp;เช่นกันว่า&nbsp;&nbsp;<i>tam&nbsp;&nbsp;ekaṁ&nbsp;&nbsp;โควินฺทm</i>“พระองค์ทรงเป็น&nbsp;&nbsp;<i>โควินฺท</i>&nbsp;&nbsp;ผู้ให้ความสุขแก่ประสาทสัมผัสและฝูงวัว”&nbsp;&nbsp;<i>สจฺ-จิทฺ-อานนฺท-วิคฺรหมฺ</i>&nbsp;&nbsp;“และรูปลักษณ์ของพระองค์ทรงเป็นทิพย์เปี่ยมไปด้วยความรู้&nbsp;&nbsp;ความสุขเกษม<wbr>สำราญ&nbsp;&nbsp;และเป็นนิรันดร”&nbsp;&nbsp;(<i>โคปาล-ตาปนี&nbsp;&nbsp;อุปนิษทฺ</i>&nbsp;&nbsp;1.35)
  </p>
</div>

<div class="r r-lang-en r-paragraph">
  <p>
  ถึงแม้ว่าคุณสมบัติทิพย์ต่าง&nbsp;&nbsp;ๆ&nbsp;&nbsp;แห่งพระวรกายของ&nbsp;&nbsp;<i>กฺฤษฺณ</i>&nbsp;&nbsp;ทรงเปี่ยมไปด้วย<wbr>ความสุขเกษมสำราญและความรู้&nbsp;&nbsp;ยังมีผู้ที่สมมติว่าเป็นนักวิชาการและนักวิจารณ์&nbsp;&nbsp;<i>ภควทฺ-คีตา</i>&nbsp;&nbsp;มากมายที่เย้ยหยันว่า&nbsp;&nbsp;<i>กฺฤษฺณ</i>&nbsp;&nbsp;ทรงเป็นมนุษย์ปุถุชนธรรมดา&nbsp;&nbsp;นักวิชาการ<wbr>อาจเกิดมาเป็นมนุษย์พิเศษ&nbsp;&nbsp;เนื่องมาจากกรรมดีของตนในอดีต&nbsp;&nbsp;แต่แนวคิดเกี่ยวกับ<wbr>&nbsp;&nbsp;<i>ศฺรี</i>&nbsp;&nbsp;<i>กฺฤษฺณ</i>&nbsp;&nbsp;เช่นนี้อันเนื่องมาจากด้อยความรู้&nbsp;&nbsp;ดังนั้น&nbsp;&nbsp;จึงถูกเรียกว่า&nbsp;&nbsp;<i>มูฒ</i>&nbsp;&nbsp;เพราะคนโง่<wbr>เขลาเท่านั้นที่พิจารณาว่า&nbsp;&nbsp;<i>กฺฤษฺณ</i>&nbsp;&nbsp;ทรงเป็นมนุษย์ปุถุชนธรรมดา&nbsp;&nbsp;คนโง่เขลาพิจารณาว่า<wbr>&nbsp;&nbsp;<i>กฺฤษฺณ</i>&nbsp;&nbsp;เป็นคนธรรมดา&nbsp;&nbsp;เพราะไม่รู้กิจกรรมส่วนพระองค์&nbsp;&nbsp;และพลังงานอันหลากหลาย<wbr>ของพระองค์&nbsp;&nbsp;พวกเขาไม่รู้ว่าพระวรกายของ&nbsp;&nbsp;<i>กฺฤษฺณ</i>&nbsp;&nbsp;ทรงเป็นเครื่องหมายแห่งความรู้<wbr>และความสุขเกษมสำราญอย่างสมบูรณ์&nbsp;&nbsp;พระองค์ทรงเป็นเจ้าของทุกสิ่งทุกอย่างที่มีอยู่และพระองค์ทรงสามารถให้อิสรภาพแด่ทุกคน&nbsp;&nbsp;เนื่องจากไม่รู้ว่า&nbsp;&nbsp;<i>กฺฤษฺณ</i>&nbsp;&nbsp;ทรงมีคุณสมบัติ<wbr>ทิพย์มากมาย&nbsp;&nbsp;พวกนี้จึงเย้ยหยันพระองค์
  </p>
</div>

<div class="r r-lang-en r-paragraph">
  <p>
  พวกเขาไม่รู้ว่าการปรากฏขององค์&nbsp;&nbsp;<i>ภควานฺ</i>&nbsp;&nbsp;ในโลกวัตถุนี้เป็นปรากฏการณ์ของ<wbr>พลังงานเบื้องสูงของพระองค์&nbsp;&nbsp;พระองค์ทรงเป็นเจ้าแห่งพลังงานวัตถุ&nbsp;&nbsp;ดังที่ได้อธิบายไว้<wbr>แล้วหลายแห่ง&nbsp;&nbsp;(<i>มม&nbsp;&nbsp;มายา&nbsp;&nbsp;ทุรตฺยยา</i>)&nbsp;&nbsp;ทรงอ้างว่าพลังงานวัตถุแม้มีพลังอำนาจมาก<wbr>ก็อยู่ภายใต้การควบคุมของพระองค์&nbsp;&nbsp;ผู้ใดที่ศิโรราบต่อองค์&nbsp;&nbsp;<i>ภควานฺ</i>&nbsp;&nbsp;จะสามารถหลุดออก<wbr>ไปจากการควบคุมของพลังงานวัตถุนี้ได้&nbsp;&nbsp;หากดวงวิญญาณศิโรราบต่อ&nbsp;&nbsp;<i>กฺฤษฺณ</i>&nbsp;&nbsp;สามารถ<wbr>หลุดออกไปจากอิทธิพลของธรรมชาติวัตถุแล้ว&nbsp;&nbsp;องค์&nbsp;&nbsp;<i>ภควานฺ</i>&nbsp;&nbsp;ผู้ทรงเป็นผู้กำกับการสร้างการดำรงรักษา&nbsp;&nbsp;และการทำลายล้างธรรมชาติจักรวาลทั้งหมดจะมีร่างกายวัตถุเหมือน<wbr>พวกเราได้อย่างไร?&nbsp;&nbsp;ฉะนั้น&nbsp;&nbsp;แนวความคิดเกี่ยวกับ&nbsp;&nbsp;<i>กฺฤษฺณ</i>&nbsp;&nbsp;เช่นนี้โง่เขลาเบาปัญญาที่สุดอย่างไรก็ดี&nbsp;&nbsp;คนโง่&nbsp;&nbsp;ๆ&nbsp;&nbsp;ไม่สามารถสำเหนียกว่าองค์&nbsp;&nbsp;<i>ภควานฺ</i>&nbsp;&nbsp;<i>กฺฤษฺณ</i>&nbsp;&nbsp;ผู้ทรงปรากฏเหมือน<wbr>มนุษย์ธรรมดา&nbsp;&nbsp;สามารถเป็นผู้ควบคุมละอองอณูทั้งหมดและปรากฏการณ์อันยิ่งใหญ่<wbr>แห่งรูปลักษณ์จักรวาลได้อย่างไร&nbsp;&nbsp;ความยิ่งใหญ่ที่สุดและเล็กที่สุดอยู่เหนือแนวความ<wbr>คิดของพวกเขา&nbsp;&nbsp;ดังนั้น&nbsp;&nbsp;จึงไม่สามารถจินตนาการว่ารูปลักษณ์ของมนุษย์เช่นนี้สามารถ<wbr>ควบคุมสิ่งที่ไม่มีที่สิ้นสุดและสิ่งที่เล็กที่สุดในขณะเดียวกันได้อย่างไร&nbsp;&nbsp;อันที่จริงถึงแม้ทรง<wbr>ควบคุมสิ่งที่ไม่มีที่สิ้นสุดและสิ่งที่เล็กสุด&nbsp;&nbsp;พระองค์ทรงอยู่ห่างจากปรากฏการณ์เหล่า<wbr>นี้ทั้งหมด&nbsp;&nbsp;ได้กล่าวไว้อย่างชัดเจนเกี่ยวกับ&nbsp;&nbsp;<i>โยคมฺ&nbsp;&nbsp;ไอศฺวรมฺ</i>&nbsp;&nbsp;ซึ่งเป็นพลังงานทิพย์ที่ไม่<wbr>สามารถมองเห็นได้ของพระองค์ว่า&nbsp;&nbsp;ทรงสามารถควบคุมสิ่งที่ไม่จำกัด&nbsp;&nbsp;และสิ่งที่เล็กที่<wbr>สุดพร้อม&nbsp;&nbsp;ๆ&nbsp;&nbsp;กัน&nbsp;&nbsp;และทรงสามารถอยู่ห่างจากสิ่งเหล่านี้&nbsp;&nbsp;ถึงแม้ว่าคนโง่เขลาไม่สามารถ<wbr>จินตนาการว่า&nbsp;&nbsp;<i>กฺฤษฺณ</i>&nbsp;&nbsp;ผู้ทรงปรากฏเหมือนมนุษย์ธรรมดาสามารถควบคุมสิ่งที่ไม่มี<wbr>ขอบเขตจำกัดและสิ่งที่เล็กที่สุด&nbsp;&nbsp;สาวกผู้บริสุทธิ์ยอมรับเช่นนี้&nbsp;&nbsp;เพราะทราบดีว่า&nbsp;&nbsp;<i>กฺฤษฺณ</i>คือองค์&nbsp;&nbsp;<i>ภควานฺ</i>&nbsp;&nbsp;ฉะนั้น&nbsp;&nbsp;สาวกศิโรราบต่อพระองค์โดยดุษฎี&nbsp;&nbsp;และปฏิบัติใน&nbsp;&nbsp;<i>กฺฤษฺณ</i>&nbsp;&nbsp;จิตสำนึก<wbr>ด้วยการอุทิศตนเสียสละรับใช้
  </p>
</div>

<div class="r r-lang-en r-paragraph">
  <p>
  มีข้อขัดแย้งระหว่างพวกไม่เชื่อในรูปลักษณ์และพวกที่เชื่อในรูปลักษณ์เกี่ยว<wbr>กับการปรากฏขององค์&nbsp;&nbsp;<i>ภควานฺ</i>&nbsp;&nbsp;ในรูปร่างมนุษย์&nbsp;&nbsp;แต่หากเ&nbsp;&nbsp;<i>ราม</i>&nbsp;&nbsp;าปรึกษากับ&nbsp;&nbsp;<i>ภควทฺ-คีตา</i>และ&nbsp;&nbsp;<i>ศฺรีมทฺ-ภาควตมฺ</i>&nbsp;&nbsp;คัมภีร์ที่เชื่อถือได้&nbsp;&nbsp;เพื่อให้เข้าใจศาสตร์แห่งองค์&nbsp;&nbsp;<i>กฺฤษฺณ</i>&nbsp;&nbsp;เช่นนี้<wbr>เราจะสามารถเข้าใจว่า&nbsp;&nbsp;<i>กฺฤษฺณ</i>&nbsp;&nbsp;คือองค์&nbsp;&nbsp;<i>ภควานฺ</i>&nbsp;&nbsp;พระองค์ทรงมิใช่มนุษย์ธรรมดา&nbsp;&nbsp;แม้ทรง<wbr>ปรากฏบนโลกนี้เหมือนมนุษย์ธรรมดา&nbsp;&nbsp;ใน&nbsp;&nbsp;<i>ศฺรีมทฺ-ภาควตมฺ</i>&nbsp;&nbsp;ภาคหนึ่งบทที่หนึ่ง&nbsp;&nbsp;เมื่อ<wbr>เหล่านักปราชญ์ที่นำโดย&nbsp;&nbsp;<i>ศะอุนก</i>&nbsp;&nbsp;ถามเกี่ยวกับกิจกรรมต่าง&nbsp;&nbsp;ๆ&nbsp;&nbsp;ของ&nbsp;&nbsp;<i>กฺฤษฺณ</i>&nbsp;&nbsp;โดยกล่าวว่า
  </p>
</div>

<div class="r r-lang-en r-verse-text">
  
  <i>กฺฤตวานฺ กิล กรฺมาณิ</i><br /><i>สห ราเมณ เกศวฮ</i><br /><i>อติ-มรฺตฺยานิ ภควานฺ</i><br /><i>คูฒฮ กปฏ-มาณุษฮ</i>
  
</div>

<div class="r r-lang-en r-paragraph">
  <p>
  “องค์&nbsp;&nbsp;<i>ภควานฺ</i>&nbsp;&nbsp;<i>ศฺรี</i>&nbsp;&nbsp;<i>กฺฤษฺณ</i>&nbsp;&nbsp;พร้อมทั้ง&nbsp;&nbsp;<i>พลราม</i>&nbsp;&nbsp;ทรงเล่นเหมือนมนุษย์&nbsp;&nbsp;ในบทบาทนี้พระองค์<wbr>ทรงแสดงกิจกรรมเหนือมนุษย์มากมาย”&nbsp;&nbsp;(<em>ศฺ.ภ.</em>&nbsp;&nbsp;1.1.20)&nbsp;&nbsp;การปรากฏขององค์&nbsp;&nbsp;<i>ภควานฺ</i>ในฐานะที่เป็นมนุษย์ทำให้คนโง่เขลาสับสน&nbsp;&nbsp;ไม่มีมนุษย์ผู้ใดสามารถกระทำสิ่งอันน่า<wbr>อัศจรรย์ที่&nbsp;&nbsp;<i>กฺฤษฺณ</i>&nbsp;&nbsp;ทรงแสดงขณะที่ปรากฏอยู่บนโลกนี้&nbsp;&nbsp;เมื่อ&nbsp;&nbsp;<i>กฺฤษฺณ</i>&nbsp;&nbsp;ทรงปรากฏต่อหน้า<wbr>พระบิดาและพระมารดา&nbsp;&nbsp;<i>วสุเทว</i>&nbsp;&nbsp;และ&nbsp;&nbsp;<i>เทวกี</i>&nbsp;&nbsp;พระองค์ทรงปรากฏในรูปสี่กร&nbsp;&nbsp;แต่หลัง<wbr>จากที่พระบิดาและพระมารดาถวายบทมนต์&nbsp;&nbsp;พระองค์ทรงเปลี่ยนร่างมาเป็นเด็กน้อย<wbr>ธรรมดา&nbsp;&nbsp;ดังที่ได้กล่าวไว้ใน&nbsp;&nbsp;<i>ภาควต</i>&nbsp;&nbsp;(10.3.46)&nbsp;&nbsp;<i>พภูว&nbsp;&nbsp;ปฺรากฺฤตฮ&nbsp;&nbsp;ศิศุฮ</i>&nbsp;&nbsp;พระองค์<wbr>ทรงกลายมาเป็นเหมือนกับเด็กน้อยธรรมดา&nbsp;&nbsp;มนุษย์ธรรมดาคนหนึ่ง&nbsp;&nbsp;อีกครั้งหนึ่ง<wbr>ที่&nbsp;&nbsp;แสดงให้เห็นว่าการปรากฏขององค์&nbsp;&nbsp;<i>ภควานฺ</i>&nbsp;&nbsp;ในรูปลักษณ์มนุษย์ธรรมดาเป็นลักษณะ<wbr>หนึ่งแห่งร่างทิพย์ของพระองค์&nbsp;&nbsp;ในบทที่สิบเอ็ดของ&nbsp;&nbsp;<i>ภควทฺ-คีตา</i>&nbsp;&nbsp;เช่นกัน&nbsp;&nbsp;ได้กล่าวไว้ว่า<i>อรฺชุน</i>&nbsp;&nbsp;ทรงภาวนาเพื่อให้เห็นรูปลักษณ์สี่กรของ&nbsp;&nbsp;<i>กฺฤษฺณ</i>&nbsp;&nbsp;(<i>เตไนว&nbsp;&nbsp;รูเปณ&nbsp;&nbsp;จตุรฺ-ภุเชน</i>)&nbsp;&nbsp;หลังจากที่ได้รับคำขอร้องจาก&nbsp;&nbsp;<i>อรฺชุน</i>&nbsp;&nbsp;<i>กฺฤษฺณ</i>&nbsp;&nbsp;ทรงเปิดเผยรูปลักษณ์นี้และแล้ว<wbr>ทรงกลับคืนมาสู่ร่างเดิมของพระองค์ที่คล้ายมนุษย์&nbsp;&nbsp;(<i>มานุษํ&nbsp;&nbsp;รูปมฺ</i>)&nbsp;&nbsp;ลักษณะต่าง&nbsp;&nbsp;ๆ&nbsp;&nbsp;ของ<wbr>องค์&nbsp;&nbsp;<i>ภควานฺ</i>&nbsp;&nbsp;เหล่านี้แน่นนอนว่าไม่เหมือนกับมนุษย์ธรรมดาทั่วไป
  </p>
</div>

<div class="r r-lang-en r-paragraph">
  <p>
  พวกที่เยาะเย้ย&nbsp;&nbsp;<i>กฺฤษฺณ</i>&nbsp;&nbsp;และพวกที่ติดเชื้อโรคจากปรัชญา&nbsp;&nbsp;<i>มายาวาที</i>&nbsp;&nbsp;อ้างโศลก<wbr>นี้จาก&nbsp;&nbsp;<i>ศฺรีมทฺ-ภาควตมฺ</i>&nbsp;&nbsp;(3.29.21)&nbsp;&nbsp;เพื่อพิสูจน์ว่า&nbsp;&nbsp;<i>กฺฤษฺณ</i>&nbsp;&nbsp;ทรงเป็นเพียงมนุษย์ธรรมดา<wbr>สามัญ&nbsp;&nbsp;<i>อหํ&nbsp;&nbsp;สเรฺวษุ&nbsp;&nbsp;ภูเตษุ&nbsp;&nbsp;ภูตาตฺมาวสฺตฺหิตฮ&nbsp;&nbsp;สทา</i>&nbsp;&nbsp;“องค์&nbsp;&nbsp;<i>ภควานฺ</i>&nbsp;&nbsp;ทรงปรากฏอยู่ใน<wbr>ทุกๆชีวิต”&nbsp;&nbsp;เราควรสังเกตโศลกนี้โดยเฉพาะจาก&nbsp;&nbsp;<i>ไวษฺณว&nbsp;&nbsp;อาจารฺย</i>&nbsp;&nbsp;เช่น&nbsp;&nbsp;<i>ชีว</i>&nbsp;&nbsp;โก-<wbr>สวามี&nbsp;&nbsp;และ&nbsp;&nbsp;<i>วิศฺวนาตฺห</i>&nbsp;&nbsp;<i>จกฺรวรฺตี</i>&nbsp;&nbsp;<i>ฐากุร</i>&nbsp;&nbsp;แทนที่จะไปตามการตีความของบุคคล<wbr>ผู้ไม่น่าเชื่อถือที่เย้นหยัน&nbsp;&nbsp;<i>กฺฤษฺณ</i>&nbsp;&nbsp;<i>ชีว</i>&nbsp;&nbsp;<i>โคสฺวามี</i>&nbsp;&nbsp;อธิบายโศลกนี้ด้วยการกล่าวว่า&nbsp;&nbsp;<i>กฺฤษฺณ</i>ในภาคแบ่งแยกที่สมบูรณ์ของพระองค์ในรูป&nbsp;&nbsp;<i>ปรมาตฺมา</i>&nbsp;&nbsp;สถิตในสิ่งมีชีวิตที่เคลื่อนไหว<wbr>และไม่เคลื่อนไหวในฐานะที่เป็นอภิวิญญาณ&nbsp;&nbsp;ดังนั้น&nbsp;&nbsp;สาวกนวกะรูปใดที่ให้ความสนใจกับ&nbsp;&nbsp;<i>อรฺจา-มูรฺติ</i>&nbsp;&nbsp;รูปลักษณ์ขององค์&nbsp;&nbsp;<i>ภควานฺ</i>&nbsp;&nbsp;ในวัด&nbsp;&nbsp;และไม่เคารพสิ่งมีชีวิตอื่น&nbsp;&nbsp;ๆ&nbsp;&nbsp;บูชารูปลักษณ์<wbr>ของพระองค์ในวัดอย่างไร้ประโยชน์&nbsp;&nbsp;มีสาวกขององค์&nbsp;&nbsp;<i>ภควานฺ</i>&nbsp;&nbsp;อยู่สามระดับ&nbsp;&nbsp;นวกะอยู่ใน<wbr>ระดับต่ำสุด&nbsp;&nbsp;สาวกนวกะให้ความสนใจกับพระปฏิมาในวัดมากกว่าสาวกรูปอื่น&nbsp;&nbsp;ๆ&nbsp;&nbsp;ดังนั้น<i>วิศฺวนาตฺห</i>&nbsp;&nbsp;<i>จกฺรวรฺตี</i>&nbsp;&nbsp;<i>ฐากุร</i>&nbsp;&nbsp;เตือนว่า&nbsp;&nbsp;ความรู้สึกนึกคิดเช่นนี้ควรแก้ไขปรับปรุง&nbsp;&nbsp;สาวก<wbr>ควรเห็นว่าเนื่องจาก&nbsp;&nbsp;<i>กฺฤษฺณ</i>&nbsp;&nbsp;ทรงปรากฏอยู่ในหัวใจของทุกคนในรูป&nbsp;&nbsp;<i>ปรมาตฺมา</i>&nbsp;&nbsp;ทุกคน<wbr>จึงเป็นรูปร่างหรือวัดของพระองค์&nbsp;&nbsp;ดังนั้น&nbsp;&nbsp;เมื่อแสดงความเคารพต่อวัดของพระองค์&nbsp;&nbsp;ก็<wbr>ควรให้ความเคารพต่อทุกคนอย่างเหมาะสม&nbsp;&nbsp;เพราะ&nbsp;&nbsp;<i>ปรมาตฺมา</i>&nbsp;&nbsp;ทรงประทับอยู่ภายใน<wbr>ทุกร่าง&nbsp;&nbsp;ดังนั้น&nbsp;&nbsp;ทุกคนควรได้รับความเคารพอย่างเหมาะสมโดยไม่ควรถูกละเลย
  </p>
</div>

<div class="r r-lang-en r-paragraph">
  <p>
  มีผู้ไม่เชื่อในรูปลักษณ์มากมายเช่นกันที่เยาะเย้ยการบูชาในวัด&nbsp;&nbsp;โดยกล่าวว่า<wbr>เนื่องจากพระผู้เป็นเจ้าทรงประทับอยู่ทุกหนทุกแห่งแล้วทำไมจึงต้องจำกัดตัวเองกับ<wbr>การบูชาอยู่ในวัดเท่านั้น?&nbsp;&nbsp;แต่เมื่อทรงอยู่ทุกหนทุกแห่งแล้วพระองค์ทรงมิได้อยู่ในวัด<wbr>หรือในพระปฏิมาด้วยหรือ?&nbsp;&nbsp;ถึงแม้ว่าผู้เชื่อในรูปลักษณ์และผู้ไม่เชื่อในรูปลักษณ์จะถก<wbr>เถียงกันตลอดเวลา&nbsp;&nbsp;สาวกผู้สมบูรณ์ใน&nbsp;&nbsp;<i>กฺฤษฺณ</i>&nbsp;&nbsp;จิตสำนึกทราบว่า&nbsp;&nbsp;ถึงแม้&nbsp;&nbsp;<i>กฺฤษฺณ</i>&nbsp;&nbsp;ทรงเป็น<wbr>องค์&nbsp;&nbsp;<i>ภควานฺ</i>&nbsp;&nbsp;พระองค์ทรงแผ่กระจายไปทั่ว&nbsp;&nbsp;ดังที่ได้ยืนยันไว้ใน&nbsp;&nbsp;<i>พฺรหฺม-สํหิตา</i>&nbsp;&nbsp;แม้ว่า<wbr>พระตำหนักส่วนพระองค์คือ&nbsp;&nbsp;<i>โคโลก</i>&nbsp;&nbsp;<i>วฺฤนฺทาวน</i>&nbsp;&nbsp;และประทับอยู่ที่นั่นตลอดเวลาด้วยปรากฏการณ์ของพลังงานอันหลากหลายและด้วยภาคที่แบ่งแยกอันสมบูรณ์&nbsp;&nbsp;องค์<i>ภควานฺ</i>&nbsp;&nbsp;ทรงปรากฏอยู่ทุกหนทุกแห่งในทุกส่วนของการสร้างทั้งวัตถุและทิพย์
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../9/10">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../9/12">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
