<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 6.37</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg0">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../6">
       บทที่ หก
    </a>
<!-- 6 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    ดฺยานะ-โยกะ
  <h2>
</div>
<div class="bb r-verse">
  <h1>
  โศลก 37
  </h1>
</div>

<div class="r r-lang-en r-verse-text">
  
  <em>อารจะนะ อุวาชะ</em><br /><em>อยะทิฮ ชรัดดฺะโยเพโท<br />โยกาช ชะลิทะ-มานะสะฮ</em><br /><em>อัพราพยะ โยกะ-สัมสิดดิฺม<br />คาม กะทิม คริชณะ กัชชฺะทิ</em>
  
</div>

<div class="r r-lang-en r-synonyms">
  <p>
  <em>อารจุนะฮ อุวาชะ</em>&nbsp;&nbsp;-&nbsp;&nbsp;อารจุนะตรัส, <em>อยะทิฮ</em>&nbsp;&nbsp;-&nbsp;&nbsp;นักทิพย์นิยมผู้ไม่ประสบผลสำเร็จ, <em>ชรัด- ดฺะยา</em>&nbsp;&nbsp;-&nbsp;&nbsp;ด้วยความศรัทธา, <em>อุเพทะฮ</em>&nbsp;&nbsp;-&nbsp;&nbsp;ปฏิบัติ, <em>โยกาท</em>&nbsp;&nbsp;-&nbsp;&nbsp;จากการเชื่อมสัมพันธ์ที่เร้นลับ, <em>ชะลิทะ</em>&nbsp;&nbsp;-&nbsp;&nbsp;เบี่ยงเบน, <em>มานะสะฮ</em>&nbsp;&nbsp;-&nbsp;&nbsp;ผู้มีจิตใจเช่นนี้, <em>อัพราพยะ</em>&nbsp;&nbsp;-&nbsp;&nbsp;ล้มเหลวในการบรรลุ, <em>โยกะ-สัมสิดดิฺม</em>&nbsp;&nbsp;-&nbsp;&nbsp;ความสมบูรณ์สูงสุดในโยคะ, <em>คาม</em>&nbsp;&nbsp;-&nbsp;&nbsp;ซึ่ง, <em>กะทิม</em>&nbsp;&nbsp;-&nbsp;&nbsp;จุดมุ่งหมาย, <em>คริชณะ</em>&nbsp;&nbsp;-&nbsp;&nbsp;<wbr>โอ้ คริชณะ, <em>กัชชฺะทิ</em>&nbsp;&nbsp;-&nbsp;&nbsp;บรรลุ
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  อารจุนะตรัสว่า&nbsp;&nbsp;โอ้&nbsp;&nbsp;คริชณะ&nbsp;&nbsp;นักทิพย์นิยมผู้ไม่ประสบผลสำเร็จ&nbsp;&nbsp;ซึ่งในตอนแรก<wbr>รับเอาวิถีทางเพื่อความรู้แจ้งแห่งตนมาปฏิบัติด้วยความศรัทธา&nbsp;&nbsp;แต่ต่อมาได้<wbr>ยกเลิกการปฏิบัติอันเนื่องมาจากจิตใจมาฝักใฝ่ทางโลก&nbsp;&nbsp;ดังนั้น&nbsp;&nbsp;จึงไม่บรรลุความ<wbr>สมบูรณ์ในโยคะ&nbsp;&nbsp;จุดหมายปลายทางของบุคคลเช่นนี้อยู่ที่ใหน?
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  วิถีทางเพื่อความรู้แจ้งแห่งตนหรือระบบโยคะได้อธิบายใน&nbsp;&nbsp;<em>ภควัต-คีตา</em>&nbsp;&nbsp;หลัก<wbr>ธรรมพื้นฐานเพื่อความรู้แจ้งแห่งตนคือความรู้ที่ว่าสิ่งมีชีวิตไม่ใช่ร่างกายวัตถุนี้แต่ว่า<wbr>แตกต่างไปจากร่างวัตถุ&nbsp;&nbsp;และความสุขของเขาอยู่ในชีวิตอมตะ&nbsp;&nbsp;เปี่ยมไปด้วยความปลื้ม<wbr>ปีติสุข&nbsp;&nbsp;และความรู้&nbsp;&nbsp;สิ่งเหล่านี้เป็นทิพย์อยู่เหนือทั้งร่างกายและจิตใจ&nbsp;&nbsp;ความรู้แจ้งแห่ง<wbr>ตนค้นพบได้ด้วยวิถีแห่งความรู้&nbsp;&nbsp;ด้วยการฝึกปฏิบัติแปดระบบหรือด้วย&nbsp;&nbsp;<em>ภักดี-โยคะ</em>&nbsp;&nbsp;ใน<wbr>แต่ละวิธีนี้จะต้องรู้แจ้งสถานภาพพื้นฐานของสิ่งมีชีวิต&nbsp;&nbsp;ความสัมพันธ์ระหว่างตนเองกับ<wbr>องค์ภควาน&nbsp;&nbsp;กิจกรรมซึ่งทำให้เขาสามารถสถาปนาความสัมพันธ์ที่สูญหายไปให้กลับ<wbr>มาอีกครั้ง&nbsp;&nbsp;และบรรลุถึงระดับสมบูรณ์สูงสุดแห่งคริชณะจิตสำนึก&nbsp;&nbsp;การปฏิบัติตามทาง<wbr>ใดทางหนึ่งในสามวิธีที่กล่าวไว้ข้างต้น&nbsp;&nbsp;แน่นอนว่าจะต้องบรรลุเป้าหมายสูงสุดในไม่ช้า<wbr>ก็เร็ว&nbsp;&nbsp;องค์ภควานทรงยืนยันไว้เช่นนี้ในบทที่สอง&nbsp;&nbsp;แม้ความพยายามเพียงเล็กน้อยบนวิถี<wbr>ทิพย์จะให้ความหวังอย่างสูงเพื่อการจัดส่ง&nbsp;&nbsp;จากสามวิธีนี้&nbsp;&nbsp;วิธีของ&nbsp;&nbsp;<em>ภักดี-โยคะ</em>&nbsp;&nbsp;เหมาะสม<wbr>โดยเฉพาะสำหรับยุคนี้&nbsp;&nbsp;เพราะเป็นวิธีตรงที่สุดเพื่อความรู้แจ้งองค์ภควาน&nbsp;&nbsp;เพื่อให้มั่นใจ<wbr>ยิ่งขึ้นไปอีก&nbsp;&nbsp;อารจุนะทรงถามคริชณะเพื่อให้ทรงยืนยันคำดำรัสที่เคยกล่าวไว้&nbsp;&nbsp;บุคคลอาจ<wbr>ยอมรับวิธีเพื่อความรู้แจ้งอย่างจริงใจ&nbsp;&nbsp;แต่วิธีแห่งการเพิ่มพูนความรู้&nbsp;&nbsp;การฝึกปฏิบัติของ<wbr>ระบบโยคะแปดระดับโดยทั่วไปเป็นสิ่งที่ยากมากสำหรับยุคนี้&nbsp;&nbsp;ฉะนั้น&nbsp;&nbsp;แม้จะพยายามอย่าง<wbr>สม่ำเสมอ&nbsp;&nbsp;แต่อาจประสบความล้มเหลวเนื่องจากเหตุผลมากมาย&nbsp;&nbsp;ประการแรก&nbsp;&nbsp;เขาอาจ<wbr>ไม่มีความจริงจังเพียงพอในการปฏิบัติตามวิธี&nbsp;&nbsp;การก้าวเดินไปบนวิถีทิพย์คล้ายกับการ<wbr>ประกาศสงครามกับพลังงานแห่งความหลง&nbsp;&nbsp;ฉะนั้น&nbsp;&nbsp;เมื่อไรที่บุคคลพยายามที่จะหนีไป<wbr>จากเงื้อมมือของพระนางมายา&nbsp;&nbsp;นางจะพยายามเอาชนะผู้ฝึกปฏิบัติด้วยการหลอกล่อให้<wbr>หลงมากมาย&nbsp;&nbsp;พันธวิญญาณถูกหลอกล่อให้หลงอยู่แล้วด้วยระดับแห่งพลังงานวัตถุ&nbsp;&nbsp;จึง<wbr>เป็นไปได้เสมอที่จะถูกหลอกล่อให้หลงอีกครั้งหนึ่ง&nbsp;&nbsp;แม้ขณะฝึกปฏิบัติตามระเบียบวินัย<wbr>ทิพย์&nbsp;&nbsp;เช่นนี้เรียกว่า&nbsp;&nbsp;<em>โยกาช&nbsp;&nbsp;ชะ&nbsp;&nbsp;ลิทะ-มานะสะฮ</em>&nbsp;&nbsp;การเบี่ยงเบนจากวิถีทิพย์&nbsp;&nbsp;อารจุนะทรง<wbr>ตั้งคำถามเพื่อให้ทราบถึงผลแห่งการเบี่ยงเบนจากวิถีเพื่อความรู้แจ้งแห่งตน
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../6/36">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../6/38">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
