<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 6.40</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg0">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../6">
       บทที่ หก
    </a>
<!-- 6 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    ดฺยานะ-โยกะ
  <h2>
</div>
<div class="bb r-verse">
  <h1>
  โศลก 40
  </h1>
</div>

<div class="r r-lang-en r-verse-text">
  
  <em>ชรี-บฺะกะวาน อุวาชะ</em><br /><em>พารทฺะ ไนเวฮะ นามุทระ<br />วินาชัส ทัสยะ วิดยะเท</em><br /><em>นะ ฮิ คัลยาณะ-คริท คัชชิด<br />ดุรกะทิม ทาทะ กัชชฺะทิ</em>
  
</div>

<div class="r r-lang-en r-synonyms">
  <p>
  <em>ชรี-บฺะกะวาน อุวาชะ</em>&nbsp;&nbsp;-&nbsp;&nbsp;บุคลิกภาพสูงสุดแห่งพระเจ้าตรัส, <em>พารทฺะ</em>&nbsp;&nbsp;-&nbsp;&nbsp;โอ้ โอรสพระนาง<wbr>พริทฺา, <em>นะ เอวะ</em>&nbsp;&nbsp;-&nbsp;&nbsp;ไม่เคยเป็นเช่นนั้น, <em>อิฮะ</em>&nbsp;&nbsp;-&nbsp;&nbsp;ในโลกวัตถุนี้, <em>นะ</em>&nbsp;&nbsp;-&nbsp;&nbsp;ไม่เคย, <em>อมุทระ</em>&nbsp;&nbsp;-&nbsp;&nbsp;ในชาติ<wbr>หน้า, <em>วินาชะฮ</em>&nbsp;&nbsp;-&nbsp;&nbsp;ทำลาย, <em>ทัสยะ</em>&nbsp;&nbsp;-&nbsp;&nbsp;ของเขา, <em>วิดยะเท</em>&nbsp;&nbsp;-&nbsp;&nbsp;เป็นอยู่, <em>นะ</em>&nbsp;&nbsp;-&nbsp;&nbsp;ไม่เคย, <em>ฮิ</em>&nbsp;&nbsp;-&nbsp;&nbsp;แน่นอน, <em>คัลยาณะ-คริท</em>&nbsp;&nbsp;-&nbsp;&nbsp;ผู้ปฏิบัติกิจกรรมอันเป็นมงคล, <em>คัชชิท</em>&nbsp;&nbsp;-&nbsp;&nbsp;ผู้ใด, <em>ดุรกะทิม</em>&nbsp;&nbsp;-&nbsp;&nbsp;ตกต่ำลง, <em>ทาทะ</em>&nbsp;&nbsp;-&nbsp;&nbsp;สหายข้า, <em>กัชชฺะทิ</em>&nbsp;&nbsp;-&nbsp;&nbsp;ไป
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  องค์ภควานตรัสว่า&nbsp;&nbsp;โอ้&nbsp;&nbsp;โอรสพระนางพริทฺา&nbsp;&nbsp;นักทิพย์นิยมผู้ปฏิบัติกิจกรรมอันเป็น<wbr>มงคลจะไม่พบกับความหายนะ&nbsp;&nbsp;ไม่ว่าในโลกนี้หรือในโลกทิพย์&nbsp;&nbsp;โอ้&nbsp;&nbsp;สหายข้า&nbsp;&nbsp;คน<wbr>ทำดีจะไม่มีวันถูกความชั่วครอบงำ
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  ใน&nbsp;&nbsp;<em>ชรีมัด-บฺากะวะธัม</em>&nbsp;&nbsp;(1.5.17&nbsp;&nbsp;)&nbsp;&nbsp;ชรี&nbsp;&nbsp;นาระดะ&nbsp;&nbsp;มุนิ&nbsp;&nbsp;กล่าวสอน&nbsp;&nbsp;วิยาสะเดวะ&nbsp;&nbsp;ดังต่อไปนี้
  </p>
</div>

<div class="r r-lang-en r-verse-text">
  
  <em>ทยัคทวา สวะ-ดฺารมัม ชะระณามบุจัม ฮะเรร<br />บฺะจันน อพัคโว ่ทฺะ พะเทท ทะโท ยะดิ</em><br /><em>ยะทระ ควะ วาบฺะดรัม อบํูด อมุชยะ คิม<br />โค วารทฺะ อาพโท ่บฺะจะทาม สะวะ ดฺารมะทะฮ</em>
  
</div>

<div class="r r-lang-en r-paragraph">
  <p>
  “หากผู้ใดยกเลิกความมุ่งหวังทางวัตถุทั้งปวงและรับเอาองค์ภควานเป็นที่พึ่งอย่าง<wbr>สมบูรณ์&nbsp;&nbsp;จะไม่สูญเสียหรือตกต่ำลงไม่ว่าในทางใด&nbsp;&nbsp;อีกด้านหนึ่ง&nbsp;&nbsp;ผู้ไม่ใช่สาวกอาจปฏิบัติ<wbr>หน้าที่ในสายอาชีพของตนอย่างสมบูรณ์&nbsp;&nbsp;แต่จะไม่ได้รับประโยชน์อันใดเลย”&nbsp;&nbsp;สำหรับ<wbr>ความมุ่งหวังทางวัตถุมีกิจกรรมมากมายทั้งตามพระคัมภีร์และตามประเพณี&nbsp;&nbsp;นักทิพย์<wbr>นิยมควรยกเลิกกิจกรรมทางวัตถุทั้งมวลเพื่อความเจริญก้าวหน้าแห่งชีวิตทิพย์หรือ<wbr>คริชณะจิตสำนึก&nbsp;&nbsp;เขาอาจเถียงว่าคริชณะจิตสำนึกบรรลุถึงความสมบูรณ์สูงสุดได้หาก<wbr>ปฏิบัติอย่างสมบูรณ์&nbsp;&nbsp;แต่ถ้าหากว่าไม่บรรลุถึงระดับสมบูรณ์นี้จะสูญเสียทั้งทางวัตถุและ<wbr>ทางจิตวิญญาณ&nbsp;&nbsp;ได้กล่าวไว้ในพระคัมภีร์ว่าเขาต้องรับทุกข์จากผลกรรมที่ไม่ปฏิบัติ<wbr>ตามหน้าที่ที่กำหนดไว้&nbsp;&nbsp;ฉะนั้น&nbsp;&nbsp;ผู้ที่ไม่ปฏิบัติกิจกรรมทิพย์อย่างเหมาะสมจะได้รับผล<wbr>กรรมเหล่านี้&nbsp;&nbsp;<em>บฺากะวะธัม</em>&nbsp;&nbsp;ได้ยืนยันว่า&nbsp;&nbsp;นักทิพย์นิยมผู้ไม่ประสบผลสำเร็จไม่จำเป็นต้อง<wbr>วิตกกังวล&nbsp;&nbsp;ถึงแม้อาจได้รับผลกรรมที่ปฏิบัติตามหน้าที่อย่างสมบูรณ์ก็ไม่สูญเสียอะไร<wbr>เพราะคริชณะจิตสำนึกเป็นสิริมงคลจะไม่มีวันถูกลืม&nbsp;&nbsp;และผู้ได้ปฏิบัติเช่นนี้จะปฏิบัติต่อ<wbr>ไปแม้หากเขาเกิดมาต่ำต้อยในชาติหน้า&nbsp;&nbsp;อีกด้านหนึ่ง&nbsp;&nbsp;หากบุคคลปฏิบัติตามหน้าที่ที่<wbr>กำหนดไว้อย่างเคร่งครัด&nbsp;&nbsp;แต่ไม่มีคริชณะจิตสำนึกจะไม่ได้รับผลอันเป็นมงคล
  </p>
</div>

<div class="r r-lang-en r-paragraph">
  <p>
  คำอธิบายเข้าใจได้ดังต่อไปนี้&nbsp;&nbsp;มนุษยชาติอาจแบ่งออกได้เป็นสองพวก&nbsp;&nbsp;คือ<wbr>พวกมีกฎเกณฑ์และพวกที่ไม่มีกฎเกณฑ์&nbsp;&nbsp;พวกที่เพียงแต่ปฏิบัติตนเพื่อสนองประสาท<wbr>สัมผัสเยี่ยงสัตว์เดรัจฉานโดยปราศจากความรู้ของชาติหน้า&nbsp;&nbsp;หรือความหลุดพ้นแห่งดวง<wbr>วิญญาณเป็นพวกที่ไม่กฎเกณฑ์&nbsp;&nbsp;พวกที่ปฏิบัติตามหลักธรรมแห่งหน้าที่ที่กำหนดไว้ใน<wbr>พระคัมภีร์เป็นพวกที่มีกฎเกณฑ์&nbsp;&nbsp;พวกไม่มีกฎเกณฑ์ทั้งศิวิไลและไม่ศิวิไล&nbsp;&nbsp;มีการศึกษา<wbr>และด้อยการศึกษา&nbsp;&nbsp;แข็งแรงและอ่อนแอ&nbsp;&nbsp;ทั้งหมดเต็มไปด้วยนิสัยสัตว์เดรัจฉาน&nbsp;&nbsp;กิจกรรม<wbr>ของพวกนี้ไม่เคยเป็นมงคล&nbsp;&nbsp;เพราะขณะที่เพลิดเพลินกับนิสัยเยี่ยงสัตว์เดรัจฉานในการ<wbr>กิน&nbsp;&nbsp;นอน&nbsp;&nbsp;ป้องกันตัว&nbsp;&nbsp;และเพศสัมพันธ์&nbsp;&nbsp;พวกเขาจะยังคงมีความเป็นอยู่ทางวัตถุชั่วกัล<wbr>ปวสานซึ่งมีแต่ความทุกข์&nbsp;&nbsp;อีกด้านหนึ่ง&nbsp;&nbsp;พวกมีกฎเกณฑ์ตามคำสั่งสอนของพระคัมภีร์<wbr>จะค่อย&nbsp;&nbsp;ๆ&nbsp;&nbsp;เจริญขึ้นมาสู่คริชณะจิตสำนึก&nbsp;&nbsp;ชีวิตจะเจริญก้าวหน้าอย่างแน่นอน
  </p>
</div>

<div class="r r-lang-en r-paragraph">
  <p>
  พวกที่ปฏิบัติตามวิธีอันเป็นมงคลแบ่งได้เป็นสามกลุ่ม&nbsp;&nbsp;คือ&nbsp;&nbsp;(1)&nbsp;&nbsp;กลุ่มที่ปฏิบัติ<wbr>ตามกฎเกณฑ์ของพระคัมภีร์และได้รับความสุขจากความมั่งคั่งทางวัตถุ&nbsp;&nbsp;(2)กลุ่มที่<wbr>พยายามค้นหาเสรีภาพสูงสุดจากความเป็นอยู่ทางวัตถุ&nbsp;&nbsp;และ&nbsp;&nbsp;(3)&nbsp;&nbsp;กลุ่มที่เป็นสาวกใน<wbr>คริชณะจิตสำนึก&nbsp;&nbsp;กลุ่มที่ปฏิบัติตามกฎเกณฑ์ของพระคัมภีร์เพื่อความสุขทางวัตถุอาจ<wbr>แบ่งต่อไปอีกได้เป็นสองกลุ่มย่อย&nbsp;&nbsp;คือกลุ่มที่ทำงานเพื่อผลประโยชน์ทางวัตถุ&nbsp;&nbsp;และกลุ่ม<wbr>ที่ไม่ปรารถนาผลทางวัตถุเพื่อสนองประสาทสัมผัส&nbsp;&nbsp;พวกที่ปรารถนาผลทางวัตถุเพื่อ<wbr>สนองประสาทสัมผัสอาจพัฒนาคุณภาพชีวิตให้สูงขึ้นจนกระทั่งไปถึงดาวเคราะห์ที่สูง<wbr>กว่า&nbsp;&nbsp;แต่ถึงกระนั้น&nbsp;&nbsp;เนื่องจากมิได้เป็นอิสระจากความเป็นอยู่ทางวัตถุเพื่อสนองประสาท<wbr>สัมผัส&nbsp;&nbsp;อาจพัฒนาคุณภาพชีวิตให้สูงขึ้นจนกระทั่งไปถึงดาวเคราะห์ที่สูงกว่า&nbsp;&nbsp;ถึงกระนั้น<wbr>เนื่องจากมิได้เป็นอิสระจากความเป็นอยู่ทางวัตถุ&nbsp;&nbsp;จึงไม่ได้ปฏิบัติตามวิถีทางอันเป็น<wbr>มงคลอย่างแท้จริง&nbsp;&nbsp;กิจกรรมอันเป็นมงคลคือกิจกรรมที่นำไปสู่ความหลุดพ้นเท่านั้น<wbr>กิจกรรมใด&nbsp;&nbsp;ๆ&nbsp;&nbsp;ที่ไม่มุ่งไปที่ความรู้แจ้งแห่งตนหรือความหลุดพ้นจากแนวคิดชีวิตทางวัตถุ<wbr>ในที่สุดจะไม่เป็นมงคลเลย&nbsp;&nbsp;กิจกรรมในคริชณะจิตสำนึกเป็นกิจกรรมเดียวที่เป็นมงคล<wbr>และผู้ใดอาสายอมรับความไม่สะดวกสบายทางร่างกายทั้งมวลเพื่อความเจริญก้าวหน้า<wbr>บนวิถีแห่งคริชณะจิตสำนึกสามารถเรียกได้ว่าเป็นนักทิพย์นิยมที่สมบูรณ์ภายใต้ความ<wbr>สมถะอย่างเคร่งครัด&nbsp;&nbsp;เพราะระบบโยคะแปดระดับจะนำมาสู่ความรู้แจ้งแห่งคริชณะ<wbr>จิตสำนึกในที่สุด&nbsp;&nbsp;การฝึกปฏิบัติเช่นนี้เป็นมงคลเช่นกัน&nbsp;&nbsp;ผู้ใดที่พยายามอย่างดีที่สุดในเรื่อง<wbr>นี้ไม่จำเป็นต้องกลัวตกลงต่ำ
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../6/39">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../6/41">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
