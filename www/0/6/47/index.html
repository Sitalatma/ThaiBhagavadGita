<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 6.47</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg0">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../6">
       บทที่ หก
    </a>
<!-- 6 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    ดฺยานะ-โยกะ
  <h2>
</div>
<div class="bb r-verse">
  <h1>
  โศลก 47
  </h1>
</div>

<div class="r r-lang-en r-verse-text">
  
  <em>โยกินาม อพิ สารเวชาม<br />มัด-กะเทนานทาร-อาทมะนา</em><br /><em>ชรัดดฺาวาน บฺะจะเท โย มาม<br />สะ เม ยุคทะทะโม มะทะฮ</em>
  
</div>

<div class="r r-lang-en r-synonyms">
  <p>
  <em>โยกินาม</em>&nbsp;&nbsp;-&nbsp;&nbsp;ของโยคี, <em>อพิ</em>&nbsp;&nbsp;-&nbsp;&nbsp;เช่นกัน, <em>สารเวชาม</em>&nbsp;&nbsp;-&nbsp;&nbsp;ทุกชนิด, <em>มัท-กะเทนะ</em>&nbsp;&nbsp;-&nbsp;&nbsp;มีข้าเป็นสรณะ,<wbr>ระลึกถึงข้าอยู่เสมอ, <em>อันทะฮ-อาทมะนา</em>&nbsp;&nbsp;-&nbsp;&nbsp;ภายในตัวเขา, <em>ชรัดดฺา-วาน</em>&nbsp;&nbsp;-&nbsp;&nbsp;เปี่ยมไปด้วย<wbr>ศรัทธา, <em>บฺะจะเท</em>&nbsp;&nbsp;-&nbsp;&nbsp;ปฏิบัติรับใช้ด้วยความรักทิพย์, <em>ยะฮ</em>&nbsp;&nbsp;-&nbsp;&nbsp;ผู้ซึ่ง, <em>มาม</em>&nbsp;&nbsp;-&nbsp;&nbsp;แด่ข้า (องค์ภควาน ), <em>สะฮ</em>&nbsp;&nbsp;-&nbsp;&nbsp;เขา, <em>เม</em>&nbsp;&nbsp;-&nbsp;&nbsp;โดยข้า, <em>ยุคทะ-ทะมะฮ</em>&nbsp;&nbsp;-&nbsp;&nbsp;โยคีผู้ยิ่งใหญ่ที่สุด, <em>มะทะฮ</em>&nbsp;&nbsp;-&nbsp;&nbsp;พิจารณาว่า
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  ในบรรดาโยคีทั้งหลาย&nbsp;&nbsp;ผู้ที่เปี่ยมไปด้วยความศรัทธา&nbsp;&nbsp;มีข้าเป็นสรณะอยู่เสมอ<wbr>ระลึกถึงข้าอยู่ภายใน&nbsp;&nbsp;ปฏิบัติรับใช้ข้าด้วยความรักทิพย์&nbsp;&nbsp;โยคีผู้นี้อยู่ร่วมกับข้าใน<wbr>โยคะอย่างใกล้ชิดที่สุด&nbsp;&nbsp;และเป็นบุคคลสูงสุด&nbsp;&nbsp;นี่คือความคิดเห็นของข้า
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  คำว่า&nbsp;&nbsp;<em>บฺะจะเท</em>&nbsp;&nbsp;มีความสำคัญ&nbsp;&nbsp;ณ&nbsp;&nbsp;ที่นี้&nbsp;&nbsp;<em>บฺะจะเท</em>&nbsp;&nbsp;มีรากศัพท์มาจากคำกริยา&nbsp;&nbsp;<em>บัฺจ</em><wbr>ซึ่งใช้คำนี้เมื่อมีความจำเป็นในการรับใช้&nbsp;&nbsp;คำว่า&nbsp;&nbsp;“บูชา”&nbsp;&nbsp;ไม่สามารถใช้ในความหมาย<wbr>เดียวกันกับคำว่า&nbsp;&nbsp;<em>บัฺจ</em>&nbsp;&nbsp;ได้&nbsp;&nbsp;บูชาหมายความถึงการเคารพ&nbsp;&nbsp;หรือแสดงความนับถือและ<wbr>ให้เกียรติต่อผู้ที่ทรงเกียรติ&nbsp;&nbsp;แต่การรับใช้ด้วยความรักและศรัทธาหมายถึงองค์ภควาน<wbr>เท่านั้น&nbsp;&nbsp;เราอาจหลีกเลี่ยงการบูชาผู้ที่เคารพนับถือหรือเทวดาได้&nbsp;&nbsp;แล้วจะถูกเรียกว่าเป็น<wbr>คนไม่มีมารยาท&nbsp;&nbsp;แต่เราไม่สามารถหลีกเลี่ยงการรับใช้องค์ภควานได้โดยไม่ถูกตำหนิ<wbr>อย่างรุนแรง&nbsp;&nbsp;ทุก&nbsp;&nbsp;ๆ&nbsp;&nbsp;ชีวิตเป็นละอองอณูขององค์ภควาน&nbsp;&nbsp;ดังนั้นทุก&nbsp;&nbsp;ๆ&nbsp;&nbsp;ชีวิตมีไว้เพื่อรับใช้<wbr>พระองค์ตามสถานภาพพื้นฐานของตนเอง&nbsp;&nbsp;หากไม่ทำเช่นนี้จะทำให้ตกต่ำลง&nbsp;&nbsp;<em>บฺากะวะธัม</em><wbr>(11.5.3&nbsp;&nbsp;)&nbsp;&nbsp;ได้ยืนยันไว้ดังต่อไปนี้
  </p>
</div>

<div class="r r-lang-en r-verse-text">
  
  <em>ยะ เอชาม พุรุชัม สาคชาด<br />อาทมะ-พระบฺะวัม อีชวะรัม</em><br /><em>นะ บฺะจันทิ อวะจานันทิ<br />สทฺานาด บฺรัชทาฮ พะทันทิ อดฺะฮ</em>
  
</div>

<div class="r r-lang-en r-paragraph">
  <p>
  “ผู้ใดที่ไม่ปฏิบัติรับใช้องค์ภควานผู้ทรงเป็นแหล่งกำเนิดของมวลชีวิต&nbsp;&nbsp;และละเลยหน้าที่<wbr>ของตน&nbsp;&nbsp;จะตกลงต่ำจากสถานภาพพื้นฐานของตนอย่างแน่นอน”
  </p>
</div>

<div class="r r-lang-en r-paragraph">
  <p>
  ในโศลกนี้คำว่า&nbsp;&nbsp;<em>บฺะจันทิ</em>&nbsp;&nbsp;ได้นำมาใช้เช่นเดียวกัน&nbsp;&nbsp;ฉะนั้น&nbsp;&nbsp;คำว่า&nbsp;&nbsp;<em>บฺะจันทิ</em>&nbsp;&nbsp;ใช้ได้<wbr>เฉพาะกับองค์ภควานเท่านั้น&nbsp;&nbsp;ในขณะที่คำว่า&nbsp;&nbsp;“บูชา”&nbsp;&nbsp;สามารถใช้ได้กับเทวดาหรือสิ่งมี<wbr>ชีวิตธรรมดาทั่วไป&nbsp;&nbsp;คำว่า&nbsp;&nbsp;<em>อวะจานันทิ</em>&nbsp;&nbsp;ที่ใช้ในโศลกของ&nbsp;&nbsp;<em>ชรีมัด-บฺากะวะธัม</em>&nbsp;&nbsp;นี้ก็พบใน&nbsp;&nbsp;<em>ภควัต-คีตา</em>&nbsp;&nbsp;เช่นกัน&nbsp;&nbsp;<em>อวะจานันทิ&nbsp;&nbsp;มาม&nbsp;&nbsp;มูดฺาฮ</em>&nbsp;&nbsp;“&nbsp;&nbsp;คนโง่และเลวทรามเท่านั้นที่เย้ยหยัน<wbr>องค์ภควานชรีคริชณะ”&nbsp;&nbsp;พวกคนโง่เช่นนี้เขียนคำอธิบาย&nbsp;&nbsp;<em>ภควัต-คีตา</em>&nbsp;&nbsp;ด้วยตัวเองโดย<wbr>ปราศจากท่าทีแห่งการรับใช้องค์ภควาน&nbsp;&nbsp;ดังนั้น&nbsp;&nbsp;พวกนี้ไม่สามารถแยกได้อย่างถูกต้อง<wbr>ระหว่างคำว่า&nbsp;&nbsp;<em>บฺะจันทิ</em>&nbsp;&nbsp;และคำว่า&nbsp;&nbsp;“บูชา”
  </p>
</div>

<div class="r r-lang-en r-paragraph">
  <p>
  การฝึกปฏิบัติโยคะทั้งหลายมาถึงจุดสุดยอดที่&nbsp;&nbsp;<em>ภักดี-โยคะ</em>&nbsp;&nbsp;โยคะรูปแบบอื่น<wbr>ทั้งหลายเป็นเพียงวิถีทางเพื่อให้มาถึงจุด&nbsp;&nbsp;<em>ภักดี</em>&nbsp;&nbsp;ใน&nbsp;&nbsp;<em>ภักดี-โยคะ</em>&nbsp;&nbsp;อันที่จริงโยคะหมาย<wbr>ถึง<em>ภักดี-โยคะ</em>&nbsp;&nbsp;โยคะรูปแบบอื่นทั้งหมดเป็นขั้นบันไดเพื่อให้มาถึงจุดหมายปลายทาง<wbr>แห่ง<em>ภักดี-โยคะ</em>&nbsp;&nbsp;นี้&nbsp;&nbsp;จากการเริ่มต้นของ&nbsp;&nbsp;<em>คารมะ-โยกะ</em>&nbsp;&nbsp;มาจนจบลงที่&nbsp;&nbsp;<em>ภักดี-โยคะ</em>&nbsp;&nbsp;เป็น<wbr>หนทางอันยาวไกลเพื่อความรู้แจ้งแห่งตน&nbsp;&nbsp;<em>คารมะ-โยกะ</em>&nbsp;&nbsp;โดยปราศจากผลทางวัตถุเป็น<wbr>จุดเริ่มต้นแห่งวิถีทางนี้&nbsp;&nbsp;เมื่อ&nbsp;&nbsp;<em>คารมะ-โยกะ</em>&nbsp;&nbsp;พัฒนาความรู้&nbsp;&nbsp;และการเสียสละระดับนี้เรียก<wbr>ว่า&nbsp;&nbsp;<em>กยานะ-โยกะ</em>&nbsp;&nbsp;เมื่อ&nbsp;&nbsp;<em>กยานะ-โยกะ</em>&nbsp;&nbsp;พัฒนาการทำสมาธิที่อภิวิญญาณ&nbsp;&nbsp;ด้วยวิธีการทาง<wbr>สรีระร่างกายต่าง&nbsp;&nbsp;ๆ&nbsp;&nbsp;นานา&nbsp;&nbsp;และตั้งสมาธิจิตอยู่ที่พระองค์เรียกว่า&nbsp;&nbsp;<em>อัชทางกะ-โยกะ</em>&nbsp;&nbsp;เมื่อ<wbr>ข้ามพ้น&nbsp;&nbsp;<em>อัชทางกะ-โยกะ</em>&nbsp;&nbsp;และมาถึงจุดแห่งบุคลิกภาพสูงสุดแห่งพระเจ้าองค์ชรีคริชณะ<wbr>เรียกว่า&nbsp;&nbsp;<em>ภักดี-โยคะ</em>&nbsp;&nbsp;ซึ่งเป็นจุดสุดยอด&nbsp;&nbsp;อันที่จริง&nbsp;&nbsp;<em>ภักดี-โยคะ</em>&nbsp;&nbsp;เป็นจุดมุ่งหมายสูงสุด&nbsp;&nbsp;แต่<wbr>เพื่อเป็นการวิเคราะห์&nbsp;&nbsp;<em>ภักดี-โยคะ</em>&nbsp;&nbsp;อย่างละเอียดถี่ถ้วนเราต้องเข้าใจโยคะอื่น&nbsp;&nbsp;ๆ&nbsp;&nbsp;เหล่านี้<wbr>ฉะนั้น&nbsp;&nbsp;โยคีที่เจริญก้าวหน้าจะอยู่บนวิถีทางแห่งความโชคดีนิรันดรอย่างแท้จริง&nbsp;&nbsp;ผู้ที่ยึด<wbr>ติดอยู่กับจุดหนึ่งจุดใดโดยเฉพาะ&nbsp;&nbsp;และไม่สร้างความเจริญก้าวหน้าขึ้นไปอีกมีชื่อเรียก<wbr>เฉพาะนั้น&nbsp;&nbsp;ๆ&nbsp;&nbsp;ว่า&nbsp;&nbsp;<em>คารมะ-โยกี,&nbsp;&nbsp;กยานะ-โยกี</em>,&nbsp;&nbsp;หรือ&nbsp;&nbsp;<em>ดฺยานะ-โยกี,&nbsp;&nbsp;ราจะ-โยกี,&nbsp;&nbsp;ฮะทฺะ-โยกี</em>,<wbr>ฯลฯ&nbsp;&nbsp;หากผู้ใดโชคดีพอที่มาถึงจุดแห่ง&nbsp;&nbsp;<em>ภักดี-โยคะ</em>&nbsp;&nbsp;เข้าใจได้ว่าได้ข้ามพ้นโยคะอื่น&nbsp;&nbsp;ๆ&nbsp;&nbsp;ทั้ง<wbr>หลาย&nbsp;&nbsp;ดังนั้น&nbsp;&nbsp;การมีคริชณะจิตสำนึกจึงเป็นระดับสูงสุดแห่งโยคะ&nbsp;&nbsp;เฉกเช่นเมื่อเราพูดถึง&nbsp;&nbsp;<em>ฮิมาละยัน</em>&nbsp;&nbsp;เราหมายถึงเทือกเขาที่สูงที่สุดในโลก&nbsp;&nbsp;ภูเขาหิมาลัยที่มียอดสูงสุดจึงพิจารณา<wbr>ว่าเป็นจุดสุดยอด
  </p>
</div>

<div class="r r-lang-en r-paragraph">
  <p>
  ด้วยโชคอันมหาศาลที่เรามาถึงคริชณะจิตสำนึกบนหนทางแห่ง&nbsp;&nbsp;<em>ภักดี-โยคะ</em>&nbsp;&nbsp;และสถิตอย่างดีตามคำแนะนำของคัมภีร์พระเวท&nbsp;&nbsp;โยคีที่ดีเลิศตั้งสมาธิอยู่ที่ีคริชณะผู้ทรง<wbr>มีพระนามว่า<em>ชยามะสุนดะระ</em>&nbsp;&nbsp;ผู้ทรงมีสีสันสวยงามดั่งก้อนเมฆ&nbsp;&nbsp;พระพักตร์คล้ายรูป<wbr>ดอกบัว&nbsp;&nbsp;มีรัศมีเจิดจรัสดั่งดวงอาทิตย์&nbsp;&nbsp;มีพระอาภรณ์สว่างไสวไปด้วยอัญมณี&nbsp;&nbsp;และมีพระ<wbr>วรกายประดับด้วยมาลัยดอกไม้&nbsp;&nbsp;รัศมีอันงดงามของพระองค์เจิดจรัสไปทั่วทุกสารทิศ<wbr>มีชื่อว่า&nbsp;&nbsp;<em>บระฮมะจโยทิ</em>&nbsp;&nbsp;พระองค์ทรงอวตารมาในรูปลักษณ์ต่าง&nbsp;&nbsp;ๆ&nbsp;&nbsp;เช่น&nbsp;&nbsp;พระราม&nbsp;&nbsp;นริสิมฮะ<wbr>วะราฮะ&nbsp;&nbsp;และคริชณะบุคลิกภาพสูงสุดแห่งพระเจ้า&nbsp;&nbsp;พระองค์เสด็จลงมาเยี่ยงมนุษย์&nbsp;&nbsp;ทรง<wbr>เป็นโอรสของพระนางยะโชดา&nbsp;&nbsp;และมีพระนามว่าคริชณะ&nbsp;&nbsp;โกวินดะและวาสุเดวะ&nbsp;&nbsp;พระองค์<wbr>ทรงเป็นโอรส&nbsp;&nbsp;เป็นพระสวามี&nbsp;&nbsp;เป็นพระสหายและเป็นพระอาจารย์ที่สมบูรณ์&nbsp;&nbsp;และพระ<wbr>องค์ยังเปี่ยมไปด้วยความมั่งคั่งและคุณสมบัติทิพย์ทั้งหลาย&nbsp;&nbsp;หากผู้ใดรักษาจิตสำนึก<wbr>อย่างเต็มเปี่ยมเกี่ยวกับลักษณะเหล่านี้ขององค์ภควาน&nbsp;&nbsp;จะได้ชื่อว่าเป็นโยคีที่สูงสุด
  </p>
</div>

<div class="r r-lang-en r-paragraph">
  <p>
  ระดับแห่งความสมบูรณ์สูงสุดในโยคะนี้สามารถบรรลุได้ด้วย&nbsp;&nbsp;<em>ภักดี-โยคะ</em>&nbsp;&nbsp;เท่านั้น&nbsp;&nbsp;ดังที่ได้ยืนยันไว้ในวรรณกรรมพระเวททั้งหลายว่า
  </p>
</div>

<div class="r r-lang-en r-verse-text">
  
  <em>ยัสยะ เดเว พะรา บัฺคทิร<br />ยะทฺา เดเว ทะทา กุโร</em><br /><em>ทัสไยเท คะทิฺทา ฮิ อารทฺาฮ<br />พระคาชันเท มะฮาทมะนะฮ</em>
  
</div>

<div class="r r-lang-en r-paragraph">
  <p>
  “ดวงวิญญาณผู้ยิ่งใหญ่ที่มีความศรัทธาอย่างเปี่ยมล้นทั้งในองค์ภควานและพระ<wbr>อาจารย์ทิพย์เท่านั้น&nbsp;&nbsp;ที่สาระสำคัญทั้งหลายแห่งความรู้พระเวทจะถูกเปิดเผยโดย<wbr>ปริยาย”&nbsp;&nbsp;(<em>ชเวทาชวะทะระ&nbsp;&nbsp;อุพะนิชัด</em>&nbsp;&nbsp;6.23&nbsp;&nbsp;)
  </p>
</div>

<div class="r r-lang-en r-paragraph">
  <p>
  <em>บัฺคธิ&nbsp;&nbsp;อัสยะ&nbsp;&nbsp;บฺะจะนัม&nbsp;&nbsp;ทัด&nbsp;&nbsp;อิฮามุโทรพาดิฺ-ไนราสเยนามุชมิน&nbsp;&nbsp;มะนะฮ-คัลพะ&nbsp;&nbsp;นัม,&nbsp;&nbsp;เอทัด&nbsp;&nbsp;เอวะ&nbsp;&nbsp;ไนชคารมยัม&nbsp;&nbsp;“บัฺคธิ</em>&nbsp;&nbsp;หมายถึงการอุทิศตนเสียสละรับใช้ต่อองค์ภควาน<wbr>ซึ่งมีอิสระเสรีจากความปรารถนาเพื่อผลกำไรทางวัตถุ&nbsp;&nbsp;ไม่ว่าในชาตินี้หรือในชาติหน้า<wbr>ปราศจากซึ่งแนวโน้มเช่นนี้&nbsp;&nbsp;เขาควรให้จิตใจซึมซาบอย่างบริบูรณ์ในองค์ภควาน&nbsp;&nbsp;นั่นคือ<wbr>จุดมุ่งหมายของ&nbsp;&nbsp;<em>ไนชคารมยะ</em>”&nbsp;&nbsp;(<em>โกพาละ-ทาพะนี&nbsp;&nbsp;อุพะนิชัด</em>&nbsp;&nbsp;1.15&nbsp;&nbsp;)
  </p>
</div>

<div class="r r-lang-en r-paragraph">
  <p>
  เหล่านี้คือวิถีทางบางประการในการปฏิบัติ&nbsp;&nbsp;<em>บัฺคธิ</em>&nbsp;&nbsp;หรือคริชณะจิตสำนึกซึ่งเป็น<wbr>ระดับสมบูรณ์สูงสุดแห่งระบบโยคะ
  </p>
</div>

<div class="r r-lang-en r-paragraph-thus-ends">
  <p>
  <em>ดังนั้น ได้จบคำอธิบายโดยบัฺคธิเวดันธะ บทที่หกของหนังสือ</em> ชรีมัด บฺะกะวัด-กีทา <em>ในหัวข้อเรื่องดฺยานะ-โยกะ</em>
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../6/46">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../7/1">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
