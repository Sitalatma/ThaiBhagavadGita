<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 12.12</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg0">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../12">
       บทที่ สิบสอง
    </a>
<!-- 12 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    การอุทิศตนเสียสละรับใช้
  <h2>
</div>
<div class="bb r-verse">
  <h1>
  โศลก 12
  </h1>
</div>

<div class="r r-lang-en r-verse-text">
  
  <em>ชเรโย ฮิ กยานัม อับฺยาสาจ<br />กยานาด ดฺยานัม วิชิชยะเท</em><br /><em>ดฺยานาท คารมะ-พฺะละ-ทยากัส<br />ทยากาช ชฺานทิร อนันทะรัม</em>
  
</div>

<div class="r r-lang-en r-synonyms">
  <p>
  <em>ชเรยะฮ</em>&nbsp;&nbsp;-&nbsp;&nbsp;ดีกว่า, <em>ฮิ</em>&nbsp;&nbsp;-&nbsp;&nbsp;แน่นอน, <em>กยานัม</em>&nbsp;&nbsp;-&nbsp;&nbsp;ความรู้, <em>อับฺยาสาท</em>&nbsp;&nbsp;-&nbsp;&nbsp;กว่าการปฏิบัติ, <em>กยานาท</em>&nbsp;&nbsp;-&nbsp;&nbsp;<wbr>กว่าความรู้, <em>ดฺยานัม</em>&nbsp;&nbsp;-&nbsp;&nbsp;การทำสมาธิ, <em>วิชิชยะเท</em>&nbsp;&nbsp;-&nbsp;&nbsp;พิจารณาว่าดีกว่า, <em>ดฺยานาท</em>&nbsp;&nbsp;-&nbsp;&nbsp;กว่าการ<wbr>ทำสมาธิ, <em>คารมะ-พฺะละ</em>&nbsp;&nbsp;-&nbsp;&nbsp;<em>ทยากะฮ</em>&nbsp;&nbsp;-&nbsp;&nbsp;สละผลของงาน, <em>ทยากาท</em>&nbsp;&nbsp;-&nbsp;&nbsp;จากการเสียสละนี้, <em>ชานทิฮ</em>&nbsp;&nbsp;-&nbsp;&nbsp;ความสงบ, <em>อนันทะรัม</em>&nbsp;&nbsp;-&nbsp;&nbsp;หลังจากนั้น
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  หากไม่สามารถปฏิบัติเช่นนี้&nbsp;&nbsp;เธอก็ไปปฏิบัติเพื่อพัฒนาความรู้&nbsp;&nbsp;อย่างไรก็ดี&nbsp;&nbsp;ที่ดี<wbr>กว่าความรู้คือการทำสมาธิ&nbsp;&nbsp;และดีกว่าการทำสมาธิคือการสละผลของงาน&nbsp;&nbsp;จาก<wbr>การเสียสละเช่นนี้เธอสามารถได้รับความสงบแห่งจิตใจ
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  ดังที่ได้กล่าวไว้ในโศลกก่อนหน้านี้&nbsp;&nbsp;มีการอุทิศตนเสียสละรับใช้สองวิธีคือ&nbsp;&nbsp;วิธี<wbr>ปฏิบัติตามหลักธรรม&nbsp;&nbsp;และวิธีการยึดมั่นในความรักต่อองค์ภควานโดยสมบูรณ์&nbsp;&nbsp;สำหรับ<wbr>พวกที่ไม่สามารถปฏิบัติตามหลักธรรมในคริชณะจิตสำนึกโดยแท้จริง&nbsp;&nbsp;การไปพัฒนา<wbr>ความรู้จะดีกว่า&nbsp;&nbsp;เพราะว่าจากความรู้จะสามารถเข้าใจสถานภาพอันแท้จริง&nbsp;&nbsp;แล้วจะ<wbr>ค่อยๆ&nbsp;&nbsp;พัฒนาถึงจุดแห่งการทำสมาธิ&nbsp;&nbsp;และจากการทำสมาธิจะสามารถเข้าใจองค์<wbr>ภค&nbsp;&nbsp;วาน&nbsp;&nbsp;โดยวิธีการที่ค่อยเป็นค่อยไป&nbsp;&nbsp;มีวิธีการอื่น&nbsp;&nbsp;ๆ&nbsp;&nbsp;ที่ทำให้เข้าใจว่าตนเองคือองค์<wbr>ภควาน&nbsp;&nbsp;วิธีทำสมาธิเช่นนี้เป็นทางเลือกก็ต่อเมื่อไม่สามารถปฏิบัติในการอุทิศตนเสีย<wbr>สละรับใช้&nbsp;&nbsp;หากไม่สามารถทำสมาธิเช่นนี้&nbsp;&nbsp;ก็มีหน้าที่ที่กำหนดไว้&nbsp;&nbsp;ดังที่ได้กำหนดไว้ใน<wbr>วรรณกรรมพระเวทสำหรับ&nbsp;&nbsp;<em>บราฮมะณะ&nbsp;&nbsp;คชัทริยะ&nbsp;&nbsp;ไวชยะ&nbsp;&nbsp;และ&nbsp;&nbsp;ชูดระ</em>&nbsp;&nbsp;ซึ่งจะพบในบท<wbr>สุดท้ายของ&nbsp;&nbsp;<em>ภควัต-คีตา</em>&nbsp;&nbsp;แต่ในทุก&nbsp;&nbsp;ๆ&nbsp;&nbsp;กรณี&nbsp;&nbsp;เราควรสละผลงานของเรา&nbsp;&nbsp;เช่นนี้หมายความ<wbr>ว่า&nbsp;&nbsp;ใช้ผลกรรมหรือผลจากการกระทำของเราเพื่อสิ่งที่ดี
  </p>
</div>

<div class="r r-lang-en r-paragraph">
  <p>
  โดยสรุป&nbsp;&nbsp;ในการบรรลุถึงองค์ภควานซึ่งเป็นจุดมุ่งหมายสูงสุดมีสองวิธี&nbsp;&nbsp;วิธีหนึ่ง<wbr>ค่อย&nbsp;&nbsp;ๆ&nbsp;&nbsp;พัฒนา&nbsp;&nbsp;และอีกวิธีหนึ่งโดยตรง&nbsp;&nbsp;การอุทิศตนเสียสละรับใช้ในคริชณะจิตสำนึก<wbr>เป็นวิธีโดยตรง&nbsp;&nbsp;และวิธีอื่น&nbsp;&nbsp;ๆ&nbsp;&nbsp;เกี่ยวกับการเสียสละผลแห่งกิจกรรมของตน&nbsp;&nbsp;จะสามารถ<wbr>มาถึงระดับแห่งความรู้&nbsp;&nbsp;จากนั้นก็มาถึงระดับแห่งการทำสมาธิ&nbsp;&nbsp;จากนั้นมาถึงระดับแห่ง<wbr>การเข้าใจองค์อภิวิญญาณ&nbsp;&nbsp;และจากนั้นก็มาถึงระดับแห่งองค์ภควาน&nbsp;&nbsp;เราอาจปฏิบัติ<wbr>ตามวิธีทีละขั้นตอนหรือปฏิบัติตามวิธีโดยตรง&nbsp;&nbsp;วิธีโดยตรงไม่ใช่ว่าทุกคนจะทำได้&nbsp;&nbsp;ฉะนั้น<wbr>วิธีทางอ้อมก็ดีเช่นกัน&nbsp;&nbsp;อย่างไรก็ดี&nbsp;&nbsp;ต้องเข้าใจว่าวิธีทางอ้อมไม่ได้แนะนำไว้สำหรับ<wbr>อารจุนะเพราะทรงอยู่ในระดับแห่งการอุทิศตนเสียสละรับใช้ด้วยความรักต่อคริชณะ<wbr>เรียบร้อยแล้ว&nbsp;&nbsp;วิธีทางอ้อมจึงมีไว้สำหรับบุคคลอื่น&nbsp;&nbsp;ๆ&nbsp;&nbsp;ที่ไม่ได้อยู่ในระดับนี้&nbsp;&nbsp;สำหรับพวก<wbr>นี้ควรปฏิบัติตามวิธีที่ค่อยเป็นค่อยไปในการเสียสละ&nbsp;&nbsp;ความรู้&nbsp;&nbsp;การทำสมาธิ&nbsp;&nbsp;และการรู้แจ้ง<wbr>ถึงองค์อภิวิญญาณ&nbsp;&nbsp;และ&nbsp;&nbsp;<em>บระฮมัน</em>&nbsp;&nbsp;แต่สำหรับ&nbsp;&nbsp;<em>ภควัต-คีตา</em>&nbsp;&nbsp;ได้เน้นวิธีโดยตรง&nbsp;&nbsp;ทุก&nbsp;&nbsp;ๆ&nbsp;&nbsp;คน<wbr>ได้รับคำแนะนำให้รับเอาวิธีโดยตรงมาปฏิบัติและศิโรราบต่อองค์ภควานชรีคริชณะ
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../12/11">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../12/13-14">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
