<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 1.2</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg0">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../1">
       บทที่ หนึ่ง
    </a>
<!-- 1 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    สำรวจกองทัพที่สมรภูมิคุรุคเชทระ
  <h2>
</div>
<div class="bb r-verse">
  <h1>
  โศลก 2
  </h1>
</div>

<div class="r r-lang-en r-verse-text">
  
  <em>สันจะยะ อุวาชะ</em><br /><em>ดริชทวา ทุ พาณดะวานีคัม<br />วยูดัฺม ดุรโยดฺะนัส ทะดา</em><br /><em>อาชารยัม อุพะสังกัมยะ<br />ราจา วะชะนัม อับระวีท</em>
  
</div>

<div class="r r-lang-en r-synonyms">
  <p>
  <em>สันจะยะฮ-อุวาชะ</em>&nbsp;&nbsp;-&nbsp;&nbsp;สันจะยะกล่าว, <em>ดริชทวา</em>&nbsp;&nbsp;-&nbsp;&nbsp;หลังจากได้เห็น, <em>ทุ</em>&nbsp;&nbsp;-&nbsp;&nbsp;แต่, <em>พาณดะวะ- อนีคัม</em>&nbsp;&nbsp;-&nbsp;&nbsp;เหล่าทหารของพาณดะวะ, <em>วยูดัฺม</em>&nbsp;&nbsp;-&nbsp;&nbsp;จัดทัพเป็นทิวแถว, <em>ดุรโยดฺะนะฮ</em>&nbsp;&nbsp;-&nbsp;&nbsp;กษัตริย์<wbr>ดุรโยดฺะนะ, <em>ทะดา</em>&nbsp;&nbsp;-&nbsp;&nbsp;ในเวลานั้น, <em>อาชารยัม</em>&nbsp;&nbsp;-&nbsp;&nbsp;พระอาจารย์, <em>อุพะสังกัมยะ</em>&nbsp;&nbsp;-&nbsp;&nbsp;เข้าพบ, <em>ราจา</em>&nbsp;&nbsp;-&nbsp;&nbsp;กษัตริย์, <em>วะชะนัม</em>&nbsp;&nbsp;-&nbsp;&nbsp;คำพูด, <em>อับระวีท</em>&nbsp;&nbsp;-&nbsp;&nbsp;พูด
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  สันจะยะกล่าวว่า&nbsp;&nbsp;โอ้&nbsp;&nbsp;กษัตริย์&nbsp;&nbsp;หลังจากมองไปที่การจัดทัพของเหล่าโอรสของพาณดุ<wbr>กษัตริย์ดุรโยดฺะนะทรงไปหาพระอาจารย์และตรัสดังต่อไปนี้
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  ดฺริทะราชทระทรงมีพระเนตรบอดมาแต่กำเนิด&nbsp;&nbsp;และอับโชคที่ทรงไร้จักษุทิพย์<wbr>ด้วย&nbsp;&nbsp;พระองค์ทรงทราบดีว่าโอรสของพระองค์มีพระเนตรบอดในทางศาสนาพอ&nbsp;&nbsp;ๆ&nbsp;&nbsp;กัน<wbr>และแน่ใจว่าฝ่ายของพระองค์จะไม่มีวันตกลงกับพาณดะวะผู้ทรงคุณธรรมแต่กำเนิด<wbr>ได้&nbsp;&nbsp;แต่ว่าดฺริทะราชทระทรงหวั่นใจเกี่ยวกับอิทธิพลของสถานที่ศักดิ์สิทธิ์&nbsp;&nbsp;และสัน<wbr>จะยะเข้าใจแนวความคิดนี้เมื่อพระองค์ทรงตรัสถามถึงสภาวะที่สนามรบ&nbsp;&nbsp;ดังนั้นสัน<wbr>จะยะปราถนาที่จะบำรุงขวัญกษัตริย์ที่กำลังใจเสีย&nbsp;&nbsp;เพื่อให้ความมั่นใจว่าเหล่าโอรส<wbr>ของพระองค์จะทรงไม่ประนีประนอม&nbsp;&nbsp;เนื่องมาจากอิทธิพลของสถานที่ศักดิ์สิทธิ์&nbsp;&nbsp;สันจะ<wbr>ยะได้บอกแก่กษัตริย์ว่า&nbsp;&nbsp;หลังจากได้เห็นกำลังทหารของพาณดะวะแล้วโอรสของ<wbr>พระองค์ดุรโยดฺะนะทรงไปพบกับขุนพลโดรณาชารยะทันที&nbsp;&nbsp;เพื่อบอกถึงสถานการณ์<wbr>ที่แท้จริง&nbsp;&nbsp;แม้ดุรโยดฺะนะทรงเป็นกษัตริย์แต่ยังต้องไปปรึกษาแม่ทัพเนื่องจากสถาน<wbr>การณ์อันตึงเครียด&nbsp;&nbsp;ดังนั้น&nbsp;&nbsp;ดุรโยดฺะนะทรงเหมาะที่เป็นนักการเมือง&nbsp;&nbsp;แต่ลีลานักการ<wbr>เมืองของดุรโยดฺะนะไม่สามารถซ่อนเร้นความกลัวไว้ได้&nbsp;&nbsp;หลังจากได้เห็นการจัดทัพของ<wbr>พาณดะวะ
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../1/1">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../1/3">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
