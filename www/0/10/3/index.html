<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 10.3</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg0">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../10">
       บทที่ สิบ
    </a>
<!-- 10 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    ความมั่งคั่งแห่งสัจธรรม
  <h2>
</div>
<div class="bb r-verse">
  <h1>
  โศลก 3
  </h1>
</div>

<div class="r r-lang-en r-verse-text">
  
  <em>โย มาม อจัม อนาดิม ชะ<br />เวททิ โลคะ-มะเฮชวะรัม</em><br /><em>อสัมมูดฺะฮ สะ มารทเยชุ<br />สารวะ-พาไพฮ พระมุชยะเท</em>
  
</div>

<div class="r r-lang-en r-synonyms">
  <p>
  <em>ยะฮ</em>&nbsp;&nbsp;-&nbsp;&nbsp;ผู้ใดซึ่ง, <em>มาม</em>&nbsp;&nbsp;-&nbsp;&nbsp;ข้า, <em>อจัม</em>&nbsp;&nbsp;-&nbsp;&nbsp;ไม่มีการเกิด, <em>อนาดิม</em>&nbsp;&nbsp;-&nbsp;&nbsp;ไม่มีจุดเริ่มต้น, <em>ชะ</em>&nbsp;&nbsp;-&nbsp;&nbsp;เช่นกัน, <em>เวททิ</em>&nbsp;&nbsp;-&nbsp;&nbsp;รู้, <em>โลคะ</em>&nbsp;&nbsp;-&nbsp;&nbsp;โลก, <em>มะฮา</em>&nbsp;&nbsp;-&nbsp;&nbsp;<em>อีชวะรัม</em>&nbsp;&nbsp;-&nbsp;&nbsp;เจ้านายสูงสุด, <em>อสัมมูดฺฺะฮ</em>&nbsp;&nbsp;-&nbsp;&nbsp;ไม่หลงผิด, <em>สะฮ</em>&nbsp;&nbsp;-&nbsp;&nbsp;เขา, <em>มารทเยชุ</em>&nbsp;&nbsp;-&nbsp;&nbsp;<wbr>ในหมู่พวกที่ต้องตาย, <em>สารวะ</em>&nbsp;&nbsp;-&nbsp;&nbsp;<em>พาไพฮ</em>&nbsp;&nbsp;-&nbsp;&nbsp;จากผลบาปทั้งปวง, <em>พระมุชยะเท</em>&nbsp;&nbsp;-&nbsp;&nbsp;ถูกจัดส่ง
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  ผู้ที่รู้ว่าข้าคือผู้ไม่มีการเกิด&nbsp;&nbsp;ไม่มีจุดเริ่มต้น&nbsp;&nbsp;รู้ว่าข้าคือองค์ภควานที่สูงสุดของโลก<wbr>ทั้งหลาย&nbsp;&nbsp;ผู้นี้เท่านั้นที่ไม่หลงผิดในหมู่มนุษย์และเป็นอิสระจากความบาปทั้งปวง
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  ดังที่ได้กล่าวไว้ในบทที่เจ็ด&nbsp;&nbsp;(7.3)&nbsp;&nbsp;ว่า&nbsp;&nbsp;<em>มะนุชยาราม&nbsp;&nbsp;สะฮัสเรชุ&nbsp;&nbsp;คัชชิด&nbsp;&nbsp;ยะทะทิ&nbsp;&nbsp;สิดดฺะเย</em>&nbsp;&nbsp;พวกที่พยายามพัฒนาตนเองมาสู่ระดับแห่งความรู้แจ้งทิพย์ไม่ใช่มนุษย์ธรรมดา<wbr>พวกนี้เหนือกว่ามนุษย์ธรรมดานับจำนวนล้าน&nbsp;&nbsp;ๆ&nbsp;&nbsp;และล้าน&nbsp;&nbsp;ๆ&nbsp;&nbsp;คนที่ไม่มีความรู้แห่งความรู้<wbr>แจ้งทิพย์&nbsp;&nbsp;แต่จากพวกที่พยายามที่จะเข้าใจสถานภาพทิพย์ของตนอย่างแท้จริง&nbsp;&nbsp;ผู้มาถึง<wbr>จุดที่เข้าใจว่าคริชณะคือองค์ภควานเจ้าของสรรพสิ่งและทรงไม่มีการเกิด&nbsp;&nbsp;จะเป็นบุคคล<wbr>ที่ประสบความสำเร็จสูงสุดในความรู้แจ้งทิพย์&nbsp;&nbsp;ในระดับนี้เท่านั้นที่จะเข้าใจสถานภาพอัน<wbr>สูงสุดของคริชณะอย่างเต็มเปี่ยมและเป็นอิสระจากผลบาปทั้งปวงโดยสมบูรณ์
  </p>
</div>

<div class="r r-lang-en r-paragraph">
  <p>
  ณ&nbsp;&nbsp;ที่นี้ได้อธิบายองค์ภควานด้วยคำว่า&nbsp;&nbsp;<em>อจะ</em>&nbsp;&nbsp;หมายถึง&nbsp;&nbsp;“ไม่มีการเกิด”&nbsp;&nbsp;แต่<wbr>พระองค์ทรงแตกต่างไปจากสิ่งมีชีวิตที่อธิบายไว้ในบทที่สองว่าเป็น&nbsp;&nbsp;<em>อจะ</em>&nbsp;&nbsp;พระองค์ทรง<wbr>แตกต่างจากสิ่งมีชีวิตที่เกิดและตายอันเนื่องมาจากความยึดติดทางวัตถุ&nbsp;&nbsp;พันธวิญญาณ<wbr>เปลี่ยนร่างของตนเอง&nbsp;&nbsp;แต่พระวรกายขององค์ภควานไม่มีการเปลี่ยนแปลง&nbsp;&nbsp;แม้เมื่อเสด็จ<wbr>ลงมายังโลกวัตถุนี้&nbsp;&nbsp;ซึ่งมาในรูปลักษณ์ที่ไม่มีการเกิดเหมือนเดิม&nbsp;&nbsp;ดังนั้น&nbsp;&nbsp;ในบทที่สี่ได้กล่าว<wbr>ไว้ว่า&nbsp;&nbsp;ด้วยพลังอำนาจเบื้องสูงของพระองค์ที่ทรงมิได้อยู่ภายใต้พลังงานวัตถุเบื้องต่ำ&nbsp;&nbsp;แต่<wbr>อยู่ในพลังงานเบื้องสูงเสมอ
  </p>
</div>

<div class="r r-lang-en r-paragraph">
  <p>
  ในโศลกนี้คำว่า&nbsp;&nbsp;<em>เวททิ&nbsp;&nbsp;โลคะ-มะเฮชวะรัม</em>&nbsp;&nbsp;แสดงว่าเราควรรู้ว่าองค์ชรีคริชณะ<wbr>ทรงเป็นเจ้าของสูงสุดแห่งระบบดาวเคราะห์ต่าง&nbsp;&nbsp;ๆ&nbsp;&nbsp;ในจักรวาล&nbsp;&nbsp;พระองค์ทรงอยู่ก่อน<wbr>การสร้าง&nbsp;&nbsp;และพระองค์ทรงแตกต่างจากการสร้าง&nbsp;&nbsp;เหล่าเทวดาทั้งหลายถูกสร้างขึ้น<wbr>มาภายในโลกวัตถุนี้&nbsp;&nbsp;แต่สำหรับคริชณะกล่าวไว้ว่า&nbsp;&nbsp;พระองค์ทรงมิได้ถูกสร้างขึ้นมา&nbsp;&nbsp;ดัง<wbr>นั้น&nbsp;&nbsp;คริชณะทรงแตกต่างจากแม้แต่เทวดาผู้ยิ่งใหญ่เช่นพระพรหมและพระศิวะ&nbsp;&nbsp;เพราะ<wbr>พระองค์ทรงเป็นผู้สร้างพระพรหม&nbsp;&nbsp;พระศิวะ&nbsp;&nbsp;และเทวดาอื่น&nbsp;&nbsp;ๆ&nbsp;&nbsp;ทั้งหลาย&nbsp;&nbsp;พระองค์จึงทรง<wbr>เป็นบุคคลสูงสุดของดาวเคราะห์ทั้งหมด
  </p>
</div>

<div class="r r-lang-en r-paragraph">
  <p>
  ดังนั้น&nbsp;&nbsp;องค์ชรีคริชณะทรงแตกต่างจากทุกสิ่งทุกอย่างที่ถูกสร้างขึ้นมา&nbsp;&nbsp;ผู้ใด<wbr>ที่รู้เช่นนี้เป็นผู้ที่หลุดพ้นจากผลบาปทั้งปวงทันที&nbsp;&nbsp;เราต้องเป็นอิสระจากกิจกรรมบาป<wbr>ทั้งหมดเพื่อมาอยู่ในความรู้แห่งองค์ภควาน&nbsp;&nbsp;ด้วยการอุทิศตนเสียสละเท่านั้นที่จะรู้ถึง<wbr>พระองค์ได้&nbsp;&nbsp;ไม่ใช่ด้วยวิธีอื่นใดทั้งสิ้น&nbsp;&nbsp;ดังที่ได้กล่าวไว้ใน&nbsp;&nbsp;<em>ภควัต-คีตา</em>
  </p>
</div>

<div class="r r-lang-en r-paragraph">
  <p>
  เราไม่ควรพยายามเข้าใจคริชณะว่าเป็นมนุษย์ปุถุชนธรรมดา&nbsp;&nbsp;ดังที่กล่าวไว้แล้ว<wbr>ว่าคนโง่เขลาเท่านั้นที่คิดว่าคริชณะทรงเป็นบุคคลธรรมดา&nbsp;&nbsp;ได้เน้นไว้&nbsp;&nbsp;ณ&nbsp;&nbsp;ที่นี้อีกครั้งหนึ่ง<wbr>ด้วยวิธีที่ต่างกัน&nbsp;&nbsp;คนมีปัญญาพอที่จะเข้าใจสถานภาพพื้นฐานเดิมขององค์ภควานจะเป็น<wbr>ผู้ที่มีอิสระจากผลบาปทั้งปวงเสมอ
  </p>
</div>

<div class="r r-lang-en r-paragraph">
  <p>
  หากเป็นที่รู้กันว่าคริชณะทรงเป็นบุตรของพระนางเดวะคีแล้วพระองค์จะทรง<wbr>เป็นผู้ที่ไม่มีการเกิดได้อย่างไร&nbsp;&nbsp;ได้อธิบายไว้ใน&nbsp;&nbsp;<em>ชรีมัด-บฺากะวะธัม</em>&nbsp;&nbsp;เช่นกัน&nbsp;&nbsp;เมื่อพระองค์<wbr>ทรงปรากฏต่อหน้าพระนางเดวะคีและวะสุเดวะ&nbsp;&nbsp;พระองค์ทรงมิได้เกิดเหมือนเด็กน้อย<wbr>ธรรมดา&nbsp;&nbsp;คริชณะทรงปรากฏในรูปลักษณ์เดิมแท้ของพระองค์&nbsp;&nbsp;จากนั้นทรงเปลี่ยนพระ<wbr>วรกายมาเป็นเด็กน้อยธรรมดา
  </p>
</div>

<div class="r r-lang-en r-paragraph">
  <p>
  ทุกสิ่งทุกอย่างที่กระทำไปภายใต้คำสั่งของคริชณะเป็นทิพย์&nbsp;&nbsp;ไม่มีมลทินจาก<wbr>ผลทางวัตถุซึ่งอาจจะเป็นมงคลหรือไม่เป็นมงคล&nbsp;&nbsp;แนวคิดที่ว่ามีสิ่งที่เป็นมงคลและไม่<wbr>เป็นมงคลในโลกวัตถุเป็นการอุปโลกน์ทางจิต&nbsp;&nbsp;ทุกสิ่งทุกอย่างไม่เป็นมงคลเพราะว่าตัว<wbr>ธรรมชาติวัตถุเองไม่เป็นมงคล&nbsp;&nbsp;เราเพียงแต่จินตนาการว่าเป็นมงคล&nbsp;&nbsp;ความเป็นสิริมงคล<wbr>ที่แท้จริงขึ้นอยู่กับกิจกรรมในคริชณะจิตสำนึกด้วยการอุทิศตนเสียสละและรับใช้อย่าง<wbr>เต็มเปี่ยม&nbsp;&nbsp;ดังนั้น&nbsp;&nbsp;หากเราปรารถนาให้กิจกรรมของพวกเราเป็นมงคล&nbsp;&nbsp;เราควรทำงานภาย<wbr>ใต้คำชี้นำขององค์ภควาน&nbsp;&nbsp;คำชี้นำเหล่านี้ได้ให้ไว้ในพระคัมภีร์ที่เชื่อถือได้&nbsp;&nbsp;เช่น&nbsp;&nbsp;<em>ชรีมัด-&nbsp;&nbsp;บฺากะวะธัม</em>&nbsp;&nbsp;และ&nbsp;&nbsp;<em>ภควัต-คีตา</em>&nbsp;&nbsp;หรือจากพระอาจารย์ทิพย์ผู้เชื่อถือได้&nbsp;&nbsp;เพราะว่าพระ<wbr>อาจารย์ทิพย์เป็นผู้แทนขององค์ภควาน&nbsp;&nbsp;คำชี้นำของท่านเป็นการชี้นำโดยตรงจากองค์<wbr>ภควาน&nbsp;&nbsp;พระอาจารย์ทิพย์&nbsp;&nbsp;นักบุญ&nbsp;&nbsp;และพระคัมภีร์ชี้นำไปในทางเดียวกัน&nbsp;&nbsp;จะไม่มีข้อขัด<wbr>แย้งในสามแหล่งนี้&nbsp;&nbsp;การกระทำทั้งหมดภายใต้การชี้นำเช่นนี้เป็นอิสระจากผลบุญหรือผล<wbr>บาปของโลกวัตถุนี้&nbsp;&nbsp;ท่าทีทิพย์ของสาวกในการปฏิบัติกิจกรรมอันที่จริงเป็นการเสียสละ<wbr>จึงเรียกว่า&nbsp;&nbsp;<em>สันนยาสะ</em>&nbsp;&nbsp;ดังที่ได้กล่าวไว้ในโศลกหนึ่งบทที่หกของ&nbsp;&nbsp;<em>ภควัต-คีตา</em>&nbsp;&nbsp;ผู้ปฏิบัติ<wbr>ไปตามหน้าที่เพราะได้รับคำสั่งให้ปฏิบัติจากองค์ภควาน&nbsp;&nbsp;และเป็นผู้ที่ไม่ได้หาที่พึ่งในผล<wbr>แห่งกิจกรรมของตนเอง&nbsp;&nbsp;<em>(อนาชริทะฮ&nbsp;&nbsp;คารมะ-พฺะลัม)</em>&nbsp;&nbsp;เป็นผู้เสียสละที่แท้จริง&nbsp;&nbsp;ผู้ใดปฏิบัติ<wbr>ภายใต้การชี้นำขององค์ภควานเป็น&nbsp;&nbsp;<em>สันนยาสี</em>&nbsp;&nbsp;และเป็นโยคีที่แท้จริง&nbsp;&nbsp;ไม่ใช่บุคคลผู้แต่งชุด&nbsp;&nbsp;<em>สันนยาสี</em>&nbsp;&nbsp;หรือโยคีจอมปลอม
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../10/2">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../10/4-5">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
