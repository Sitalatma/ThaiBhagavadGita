<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 10.12-13</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg0">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../10">
       บทที่ สิบ
    </a>
<!-- 10 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    ความมั่งคั่งแห่งสัจธรรม
  <h2>
</div>
<div class="bb r-verse">
  <h1>
  โศลก 12-13
  </h1>
</div>

<div class="r r-lang-en r-verse-text">
  
  <em>อารจุนะ อุวาชะ</em><br /><em>พะรัม-บระฮมะ พะรัม ดฺามะ<br />พะวิทรัม พะระมัม บฺะวาน</em><br /><em>พุรุชัม ชาชวะทัม ดิพยัม<br />อาดิ-เดวัม อจัม วิบํุม</em>
  
</div>

<div class="r r-lang-en r-verse-text">
  
  <em>อาฮุส ทวาม ริชะยะฮ สารเว<br />เดวะชิร นาระดัส ทะทฺา</em><br /><em>อสิโท เดวะโล วิยาสะฮ<br />สวะยัม ไชวะ บระวีชิ เม</em>
  
</div>

<div class="r r-lang-en r-synonyms">
  <p>
  <em>อารจุนะฮ อุวาชะ</em>&nbsp;&nbsp;-&nbsp;&nbsp;อารจุนะตรัส, <em>พะรัม</em>&nbsp;&nbsp;-&nbsp;&nbsp;สูงสุด, <em>บระฮมะ</em>&nbsp;&nbsp;-&nbsp;&nbsp;สัจจะ, <em>พะรัม</em>&nbsp;&nbsp;-&nbsp;&nbsp;สูงสุด, <em>ดฺามะ</em>&nbsp;&nbsp;-&nbsp;&nbsp;<wbr>ผู้ค้ำจุน, <em>พะวิทรัม</em>&nbsp;&nbsp;-&nbsp;&nbsp;บริสุทธิ์, <em>พะระมัม</em>&nbsp;&nbsp;-&nbsp;&nbsp;สูงสุด, <em>บฺะวาน</em>&nbsp;&nbsp;-&nbsp;&nbsp;พระองค์, <em>พุรุชัม</em>&nbsp;&nbsp;-&nbsp;&nbsp;บุคลิกภาพ, <em>ชาชวะทัม</em>&nbsp;&nbsp;-&nbsp;&nbsp;องค์เดิม, <em>ดีพยัม</em>&nbsp;&nbsp;-&nbsp;&nbsp;ทิพย์, <em>อาดิ-เดวัม</em>&nbsp;&nbsp;-&nbsp;&nbsp;พระผู้เป็นเจ้าองค์แรก, <em>อจัม</em>&nbsp;&nbsp;-&nbsp;&nbsp;ไม่มีการ<wbr>เกิด, <em>วิบํุม</em>&nbsp;&nbsp;-&nbsp;&nbsp;ยิ่งใหญ่ที่สุด, <em>อาฮุฮ</em>&nbsp;&nbsp;-&nbsp;&nbsp;กล่าว, <em>ทวาม</em>&nbsp;&nbsp;-&nbsp;&nbsp;เกี่ยวกับพระองค์, <em>ริชยะฮ</em>&nbsp;&nbsp;-&nbsp;&nbsp;เหล่านักบวช, <em>สารเว</em>&nbsp;&nbsp;-&nbsp;&nbsp;ทั้งหมด, <em>เดวะ</em>&nbsp;&nbsp;-&nbsp;&nbsp;<em>ริชิฮ</em>&nbsp;&nbsp;-&nbsp;&nbsp;นักบวชในหมู่เทวดา, <em>นาระดะฮ</em>&nbsp;&nbsp;-&nbsp;&nbsp;นาระดะ<em>, ทะทฺา</em>&nbsp;&nbsp;-&nbsp;&nbsp;เช่นกัน, <em>อสิทะฮ</em>&nbsp;&nbsp;-&nbsp;&nbsp;อสิทะ, <em>เดวะละฮ</em>&nbsp;&nbsp;-&nbsp;&nbsp;เดวะละ,<em>วิยาสะฮ</em>&nbsp;&nbsp;-&nbsp;&nbsp;วิยาสะ, <em>สวะยัม</em>&nbsp;&nbsp;-&nbsp;&nbsp;ด้วยตัวพระองค์เอง, <em>ชะ</em>&nbsp;&nbsp;-&nbsp;&nbsp;<wbr>เช่นกัน, <em>เอวะ</em>&nbsp;&nbsp;-&nbsp;&nbsp;แน่นอน, <em>บระวีชิ</em>&nbsp;&nbsp;-&nbsp;&nbsp;พระองค์ทรงอธิบาย, <em>เม</em>&nbsp;&nbsp;-&nbsp;&nbsp;แด่ข้า
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  อารจุนะตรัสว่า&nbsp;&nbsp;พระองค์ทรงเป็นบุคลิกภาพสูงสุดแห่งพระเจ้า&nbsp;&nbsp;เป็นพระตำหนัก<wbr>สูงสุด&nbsp;&nbsp;เป็นผู้บริสุทธิ์ที่สุด&nbsp;&nbsp;เป็นสัจธรรม&nbsp;&nbsp;พระองค์ทรงเป็นอมตะ&nbsp;&nbsp;เป็นทิพย์&nbsp;&nbsp;เป็น<wbr>บุคคลแรก&nbsp;&nbsp;ไม่มีการเกิด&nbsp;&nbsp;เป็นผู้ยิ่งใหญ่ที่สุด&nbsp;&nbsp;นักปราชญ์ผู้ยิ่งใหญ่ทั้งหลายเช่น<wbr>นาระดะ&nbsp;&nbsp;อสิทะ&nbsp;&nbsp;เดวะละ&nbsp;&nbsp;และวิยาสะ&nbsp;&nbsp;ได้ยืนยันความจริงนี้เกี่ยวกับพระองค์&nbsp;&nbsp;บัดนี้<wbr>พระองค์ทรงประกาศแก่ข้าด้วยตัวพระองค์เอง
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  สองโศลกนี้องค์ภควานทรงให้โอกาสแก่นักปราชญ์สมัยปัจจุบัน&nbsp;&nbsp;โดยกล่าวไว้<wbr>อย่างชัดเจนว่า&nbsp;&nbsp;พระองค์ทรงแตกต่างจากปัจเจกวิญญาณ&nbsp;&nbsp;หลังจากสดับฟังสี่โศลกซึ่ง<wbr>เป็นหัวใจสำคัญของ&nbsp;&nbsp;<em>ภควัต-คีตา</em>&nbsp;&nbsp;ในบทนี้&nbsp;&nbsp;อารจุนะทรงเป็นอิสระจากความสงสัยทั้งปวง<wbr>โดยสิ้นเชิง&nbsp;&nbsp;และยอมรับว่า&nbsp;&nbsp;คริชณะคือบุคลิกภาพสูงสุดแห่งพระเจ้า&nbsp;&nbsp;ทันใดนั้นอารจุนะทรง<wbr>ประกาศอย่างกล้าหาญว่า&nbsp;&nbsp;“พระองค์คือ&nbsp;&nbsp;<em>พะรัม&nbsp;&nbsp;บระฮมะ</em>&nbsp;&nbsp;บุคลิกภาพสูงสุดแห่งพระเจ้า”<wbr>ในอดีตคริชณะตรัสว่าพระองค์ทรงเป็นผู้ให้กำเนิดทุกสิ่งทุกอย่างและทุกชีวิต&nbsp;&nbsp;เทวดาทุก<wbr>องค์&nbsp;&nbsp;และมนุษย์ทุกคนขึ้นอยู่กับคริชณะ&nbsp;&nbsp;เนื่องด้วยอวิชชาเหล่ามนุษย์และเทวดาคิดว่า<wbr>ตนเองสมบูรณ์และเป็นอิสระจากบุคลิกภาพสูงสุดแห่งพระเจ้า&nbsp;&nbsp;ด้วยการปฏิบัติการอุทิศ<wbr>ตนเสียสละรับใช้&nbsp;&nbsp;อวิชชาจะถูกขจัดออกไปจนหมดสิ้น&nbsp;&nbsp;องค์ภควานทรงอธิบายไว้แล้วใน<wbr>โศลกก่อนหน้านี้&nbsp;&nbsp;บัดนี้ด้วยพระกรุณาธิคุณขององค์ภควาน&nbsp;&nbsp;อารจุนะยอมรับพระองค์ว่า<wbr>ทรงเป็นสัจธรรมสูงสุดตามคำสอนพระเวท&nbsp;&nbsp;มิใช่เพราะว่าคริชณะทรงเป็นสหายสนิทแล้ว<wbr>อารจุนะทรงมายกยอคริชณะด้วยการเรียกพระองค์ว่าบุคลิกภาพสูงสุดแห่งพระเจ้า&nbsp;&nbsp;สัจ<wbr>ธรรมที่สมบูรณ์&nbsp;&nbsp;สิ่งที่อารจุนะตรัสในสองโศลกนี้สัจจะแห่งคัมภีร์พระเวทได้ยืนยันไว้&nbsp;&nbsp;คำ<wbr>สั่งสอนพระเวทยืนยันว่าผู้ที่รับเอาการอุทิศตนเสียสละรับใช้ต่อองค์ภควานไปปฏิบัติ<wbr>เท่านั้นจึงสามารถเข้าใจพระองค์&nbsp;&nbsp;ในขณะที่บุคคลอื่นไม่สามารถเข้าใจได้&nbsp;&nbsp;ทุกคำในโศลกนี้<wbr>ที่อารจุนะตรัส&nbsp;&nbsp;คำสอนพระเวทได้ยืนยันไว้
  </p>
</div>

<div class="r r-lang-en r-paragraph">
  <p>
  ใน&nbsp;&nbsp;<em>เคนะ&nbsp;&nbsp;อุพะนิชัด</em>&nbsp;&nbsp;ได้กล่าวไว้ว่า&nbsp;&nbsp;<em>บระฮมัน</em>&nbsp;&nbsp;สูงสุดเป็นที่พักพิงของทุกสิ่งทุก<wbr>อย่างและคริชณะทรงอธิบายไว้แล้วว่า&nbsp;&nbsp;ทุกสิ่งทุกอย่างพักพิงอยู่ที่พระองค์&nbsp;&nbsp;<em>มุณดะคะ&nbsp;&nbsp;อุพะนิชัด</em>&nbsp;&nbsp;ยืนยันว่า&nbsp;&nbsp;ทุกสิ่งทุกอย่างพำนักอยู่ที่องค์ภควาน&nbsp;&nbsp;ผู้ปฏิบัติการระลึกถึงพระองค์<wbr>อยู่ตลอดเวลาจึงสามารถเป็นผู้รู้แจ้ง&nbsp;&nbsp;การระลึกถึงคริชณะอยู่ตลอดเวลาคือ&nbsp;&nbsp;<em>สมะระณัม</em><wbr>ซึ่งเป็นวิธีการหนึ่งแห่งการอุทิศตนเสียสละรับใช้&nbsp;&nbsp;การอุทิศตนเสียสละรับใช้แด่คริชณะ<wbr>เท่านั้นที่ทำให้เราเข้าใจสถานภาพของตัวเราเอง&nbsp;&nbsp;และขจัดร่างกายวัตถุนี้ออกไปได้
  </p>
</div>

<div class="r r-lang-en r-paragraph">
  <p>
  คัมภีร์พระเวทยอมรับว่าองค์ภควานทรงเป็นผู้บริสุทธิ์ที่สุดในบรรดาผู้บริสุทธิ์<wbr>ผู้ที่เข้าใจว่าคริชณะทรงเป็นผู้บริสุทธิ์ที่สุดในหมู่ผู้บริสุทธิ์&nbsp;&nbsp;สามารถทำให้ตนเองบริสุทธิ์<wbr>จากกิจกรรมบาปทั้งปวงได้&nbsp;&nbsp;นอกจากจะศิโรราบต่อองค์ภควานเท่านั้น&nbsp;&nbsp;จึงสามารถขจัด<wbr>เชื้อโรคแห่งการกระทำบาปทั้งหมดได้&nbsp;&nbsp;อารจุนะยอมรับว่าคริชณะทรงเป็นผู้บริสุทธิ์<wbr>สูงสุดซึ่งเป็นไปตามคำสั่งสอนของวรรณกรรมพระเวท&nbsp;&nbsp;บุคลิกภาพผู้ยิ่งใหญ่ซึ่งนำโดย<wbr>นาระดะ&nbsp;&nbsp;ได้ยืนยันไว้เช่นเดียวกัน
  </p>
</div>

<div class="r r-lang-en r-paragraph">
  <p>
  คริชณะทรงเป็นบุคลิกภาพสูงสุดแห่งพระเจ้า&nbsp;&nbsp;เราจึงควรทำสมาธิอยู่ที่พระองค์<wbr>เสมอ&nbsp;&nbsp;และได้รับความสุขจากความสัมพันธ์ทิพย์ที่มีต่อคริชณะ&nbsp;&nbsp;พระองค์ทรงเป็นผู้มีชี<wbr>วิตที่สูงสุด&nbsp;&nbsp;ทรงเป็นอิสระจากความต้องการทางร่างกาย&nbsp;&nbsp;จากการเกิดและการตาย&nbsp;&nbsp;ไม่<wbr>เพียงแต่อารจุนะเท่านั้นที่ทรงยืนยันเช่นนี้&nbsp;&nbsp;แต่วรรณกรรมพระเวททั้งหมด&nbsp;&nbsp;เช่น&nbsp;&nbsp;<em>พุราณะ</em><wbr>และประวัติศาสตร์ต่าง&nbsp;&nbsp;ๆ&nbsp;&nbsp;ก็ยืนยันไว้&nbsp;&nbsp;ในวรรณกรรมพระเวททั้งหมดได้อธิบายคริชณะไว้<wbr>เช่นนี้&nbsp;&nbsp;และองค์ภควานเองก็ตรัสในบทที่สี่ว่า&nbsp;&nbsp;“ถึงแม้ว่าข้าไม่มีการเกิด&nbsp;&nbsp;ข้ายังเสด็จมาบน<wbr>โลกนี้เพื่อสถาปนาหลักธรรมแห่งศาสนา”&nbsp;&nbsp;พระองค์ทรงเป็นบุคคลแรกที่สูงสุด&nbsp;&nbsp;พระองค์<wbr>ทรงไม่มีแหล่งกำเนิด&nbsp;&nbsp;เพราะทรงเป็นแหล่งกำเนิดของแหล่งกำเนิดทั้งปวง&nbsp;&nbsp;และทุกสิ่งทุก<wbr>อย่างกำเนิดมาจากพระองค์&nbsp;&nbsp;ความรู้อันสมบูรณ์เช่นนี้สามารถได้รับจากพระกรุณาธิคุณ<wbr>ขององค์ภควาน
  </p>
</div>

<div class="r r-lang-en r-paragraph">
  <p>
  ณ&nbsp;&nbsp;ที่นี้อารจุนะทรงแสดงตนเองผ่านทางพระกรุณาธิคุณของคริชณะ&nbsp;&nbsp;หากเรา<wbr>ปรารถนาจะเข้าใจ&nbsp;&nbsp;<em>ภควัต-คีตา</em>&nbsp;&nbsp;เราควรยอมรับข้อความจากสองโศลกนี้&nbsp;&nbsp;เช่นนี้เรียก<wbr>ว่าระบบ&nbsp;&nbsp;<em>พะรัมพะรา</em>&nbsp;&nbsp;ยอมรับตามสายระบบ&nbsp;&nbsp;<em>พะรัมพะรา</em>&nbsp;&nbsp;นอกจากเราอยู่ในระบบ&nbsp;&nbsp;<em>พะรัมพะรา</em>&nbsp;&nbsp;มิฉะนั้นจะไม่สามารถเข้าใจ&nbsp;&nbsp;<em>ภควัต-คีตา</em>&nbsp;&nbsp;สิ่งที่เรียกว่าการศึกษาทางวิชาการ<wbr>นั้นเป็นไปไม่ได้ที่จะเข้าใจ&nbsp;&nbsp;<em>ภควัต-คีตา</em>&nbsp;&nbsp;แต่พวกที่อับโชคทรนงในการศึกษาทางวิชาการ<wbr>ยังดื้อรั้นโดยเชื่อว่าคริชณะทรงเป็นบุคคลธรรมดา&nbsp;&nbsp;ถึงแม้จะมีหลักฐานมากมายใน<wbr>วรรณกรรมพระเวท
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../10/11">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../10/14">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
