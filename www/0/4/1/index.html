<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 4.1</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg0">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../4">
       บทที่ สี่
    </a>
<!-- 4 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    ความรู้ทิพย์
  <h2>
</div>
<div class="bb r-verse">
  <h1>
  โศลก 1
  </h1>
</div>

<div class="r r-lang-en r-verse-text">
  
  <em>ชรี-บฺะกะวาน อุวาชะ</em><br /><em>อิมัม วิวัสวะเท โยกัม<br />โพรคทะวาน อฮัม อัพยะยัม</em><br /><em>วิวัสวาน มะนะเว พราฮะ<br />มะนุร อิคชวาคะเว บฺระวีท</em>
  
</div>

<div class="r r-lang-en r-synonyms">
  <p>
  <em>ชรี-บฺะกะวาน อุวาชะ</em>&nbsp;&nbsp;-&nbsp;&nbsp;บุคลิกภาพสูงสุดแห่งพระเจ้าตรัส, <em>อิมัม</em>&nbsp;&nbsp;-&nbsp;&nbsp;นี้, <em>วิวัสวะเท</em>&nbsp;&nbsp;-&nbsp;&nbsp;แด่สุริย<wbr>เทพ, <em>โยกัม</em>&nbsp;&nbsp;-&nbsp;&nbsp;ศาสตร์แห่งความสัมพันธ์ระหว่างเรากับองค์ภควาน, <em>โพรคทะวาน</em>&nbsp;&nbsp;-&nbsp;&nbsp;สอน, <em>อฮัม</em>&nbsp;&nbsp;-&nbsp;&nbsp;ข้า, <em>อัพยะยัม</em>&nbsp;&nbsp;-&nbsp;&nbsp;อมตะ, <em>วิวัสวาน</em>&nbsp;&nbsp;-&nbsp;&nbsp;วิวัสวาน (พระนามของสุริยเทพ), <em>มะนะเว</em>&nbsp;&nbsp;-&nbsp;&nbsp;แด่<wbr>พระบิดาของมนุษยชาติ (มีพระนามว่า ไววัสวะทา), <em>พราฮะ</em>&nbsp;&nbsp;-&nbsp;&nbsp;บอก, <em>มะนุฮ</em>&nbsp;&nbsp;-&nbsp;&nbsp;พระบิดาแห่ง<wbr>มนุษยชาติ<em>, อิคชวาคะเว</em>&nbsp;&nbsp;-&nbsp;&nbsp;แด่กษัตริย์อิคชวาคุ, <em>อับฺราวีท</em>&nbsp;&nbsp;-&nbsp;&nbsp;ตรัส
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  บุคลิกภาพสูงสุดแห่งพระเจ้าองค์ชรีคริชณะตรัสว่า&nbsp;&nbsp;ข้าได้สอนศาสตร์อมตะ<wbr>แห่งโยคะนี้แด่พระอาทิตย์&nbsp;&nbsp;วิวัสวาน&nbsp;&nbsp;และวิวัสวานได้สอนแด่มะนุ&nbsp;&nbsp;พระบิดาแห่ง<wbr>มนุษยชาติ&nbsp;&nbsp;และมะนุได้สอนให้แด่อิคชวาคุ
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  ณ&nbsp;&nbsp;ที่นี้เราพบประวัติศาสตร์แห่ง&nbsp;&nbsp;<em>ภควัต-คีตา</em>&nbsp;&nbsp;ย้อนอดีตถึงกาลเวลาที่ได้<wbr>ถ่ายทอดผ่านราชวงศ์กษัตริย์ของดาวเคราะห์ทั้งหลายเริ่มต้นจากดวงอาทิตย์&nbsp;&nbsp;เจตนา<wbr>โดยเฉพาะของกษัตริย์แห่งดาวเคราะห์ทั้งหลายก็เพื่อปกป้องคุ้มครองผู้อยู่อาศัย&nbsp;&nbsp;ฉะนั้น<wbr>ราชวงศ์กษัตริย์ควรเข้าใจศาสตร์แห่ง&nbsp;&nbsp;<em>ภควัต-คีตา</em>&nbsp;&nbsp;เพื่อสามารถปกครองและคุ้มครอง<wbr>ป้องกันประชากรจากราคะซึ่งเป็นพันธนาการทางวัตถุ&nbsp;&nbsp;จุดมุ่งหมายของชีวิตมนุษย์<wbr>เพื่อพัฒนาความรู้ทิพย์ในความสัมพันธ์นิรันดรกับองค์ภควาน&nbsp;&nbsp;และมวลผู้นำรัฐแห่ง<wbr>ดาวเคราะห์ทั้งหลายมีพันธกรณีในการถ่ายทอดบทเรียนนี้แด่ประชากรด้วยการศึกษา<wbr>วัฒนธรรม&nbsp;&nbsp;และการอุทิศตนเสียสละ&nbsp;&nbsp;อีกนัยหนึ่ง&nbsp;&nbsp;เจตนาของมวลผู้นำรัฐคือเผยแพร่<wbr>ศาสตร์แห่งคริชณะจิตสำนึกเพื่อประชากรอาจได้รับประโยชน์จากศาสตร์อันยิ่งใหญ่นี้<wbr>และมุ่งหน้าอยู่บนหนทางแห่งความสำเร็จ&nbsp;&nbsp;ใช้ประโยชน์ที่ได้มีโอกาสมาอยู่ในร่างมนุษย์
  </p>
</div>

<div class="r r-lang-en r-paragraph">
  <p>
  ในกัปนี้&nbsp;&nbsp;เจ้าแห่งดวงอาทิตย์ทรงมีพระนามว่าวิวัสวาน&nbsp;&nbsp;ซึ่งเป็นแหล่งกำเนิดของ<wbr>มวลดาวเคราะห์ในระบบสุริยะ&nbsp;&nbsp;ได้กล่าวไว้ใน&nbsp;&nbsp;<em>บระฮมะ-สัมฮิทา</em>&nbsp;&nbsp;(5.52)&nbsp;&nbsp;ว่า
  </p>
</div>

<div class="r r-lang-en r-verse-text">
  
  <em>ยัช-ชัคชุร เอชะ สะวิทา สะคะละ-กระฮาณาม</em><br /><em>ราจา สะมัสทะ-สุระ-มูรทิร อะเชชะ-เทจาฮ</em><br /><em>ยัสยากยะยา บฺระมะทิ สัมบฺริทะ-คาละ-ชัคโคร</em><br /><em>โกวินดัม อาดิ-พุรุชัม ทัม อะฮัม บฺะจามิ</em>
  
</div>

<div class="r r-lang-en r-paragraph">
  <p>
  พระพรหมตรัสว่า&nbsp;&nbsp;“ข้าพเจ้าขอบูชาบุคลิกภาพสูงสุดแห่งพระเจ้า&nbsp;&nbsp;โกวินดะ&nbsp;&nbsp;(คริชณะ)<wbr>ผู้ทรงเป็นบุคคลแรก&nbsp;&nbsp;จากคำสั่งของพระองค์&nbsp;&nbsp;พระอาทิตย์ผู้ทรงเป็นเจ้าแห่งมวลดาว<wbr>เคราะห์ได้รับพลังและความร้อนอย่างมหาศาล&nbsp;&nbsp;ดวงอาทิตย์เสมือนดุจดังพระเนตรของ<wbr>องค์ภควานและโคจรไปโดยรอบด้วยความเคารพในพระราชดำริของพระองค์”
  </p>
</div>

<div class="r r-lang-en r-paragraph">
  <p>
  พระอาทิตย์ทรงเป็นเจ้าแห่งมวลดาวเคราะห์&nbsp;&nbsp;สุริยเทพ&nbsp;&nbsp;(องค์ปัจจุบันทรงพระ<wbr>นามว่าวิวัสวาน)&nbsp;&nbsp;ทรงเป็นผู้ปกครองดวงอาทิตย์&nbsp;&nbsp;และควบคุมมวลดาวเคราะห์โดยการ<wbr>แจกจ่ายความร้อนและแสง&nbsp;&nbsp;พระองค์ทรงโคจรไปรอบ&nbsp;&nbsp;ๆ&nbsp;&nbsp;ภายใต้คำสั่งของคริชณะ&nbsp;&nbsp;เดิมที<wbr>องค์ชรีคริชณะทรงให้วิวัสวานเป็นสาวกองค์แรกที่เข้าใจศาสตร์แห่ง&nbsp;&nbsp;<em>ภควัต-คีตา</em>&nbsp;&nbsp;ดังนั้น&nbsp;&nbsp;<em>คีตา</em>&nbsp;&nbsp;จึงไม่ใช่ตำราคาดคะเนสำหรับนักวิชาการทางวัตถุผู้ไม่มีความสำคัญอันใด&nbsp;&nbsp;แต่เป็น<wbr>หนังสือมาตรฐานที่ถ่ายทอดลงมาจากโบราณกาล
  </p>
</div>

<div class="r r-lang-en r-paragraph">
  <p>
  ในมหาภารตะ&nbsp;&nbsp;(<em>ชานทิ-พารวะ</em>&nbsp;&nbsp;348.51-52)&nbsp;&nbsp;เราสามารถย้อนรอยประวัติศาสตร์<wbr>ของ&nbsp;&nbsp;<em>คีตา</em>&nbsp;&nbsp;ได้ดังนี้
  </p>
</div>

<div class="r r-lang-en r-verse-text">
  
  <em>เทรทา-ยุกาโด ชะ ทะโท<br />วิวัสวาน มะนะเว ดะโด</em><br /><em>มะนุช ชะ โลคะ-บฺริทิ-อารทฺัม<br />สุทาเยคชวาคะเว ดะโด</em><br /><em>อิชวาคุณา ชะ คะทฺิโท<br />วิยาพยะ โลคาน อวัสทฺิทะฮ</em>
  
</div>

<div class="r r-lang-en r-paragraph">
  <p>
  “ในตอนต้นของกัปที่มีชื่อว่า&nbsp;&nbsp;<em>เทรทา-ยุกะ</em>&nbsp;&nbsp;ศาสตร์แห่งความสัมพันธ์กับองค์ภควานนี้ได้<wbr>ถ่ายทอดจากองค์วิวัสวานแด่มะนุ&nbsp;&nbsp;มะนุผู้ทรงเป็นพระบิดาแห่งมนุษยชาติทรงประทาน<wbr>ศาสตร์นี้แด่โอรสมีนามว่า&nbsp;&nbsp;มะฮาราจะ&nbsp;&nbsp;อิคชวาคุ&nbsp;&nbsp;ผู้ทรงเป็นกษัตริย์แห่งโลกนี้&nbsp;&nbsp;และทรงเป็น<wbr>บรรพบุรุษแห่งราชวงศ์ระกํุ&nbsp;&nbsp;ซึ่งพระรามชันดระทรงปรากฏพระวรกาย”&nbsp;&nbsp;ฉะนั้น&nbsp;&nbsp;<em>ภควัต-&nbsp;&nbsp;คีตา</em>&nbsp;&nbsp;มีอยู่ในสังคมมนุษย์ตั้งแต่สมัย&nbsp;&nbsp;มะฮาราจะ&nbsp;&nbsp;อิคชวาคุ
  </p>
</div>

<div class="r r-lang-en r-paragraph">
  <p>
  ปัจจุบันเพิ่งผ่าน&nbsp;&nbsp;<em>คะลิ-ยุกะ</em>&nbsp;&nbsp;มาห้าพันปี&nbsp;&nbsp;<em>คะลิ-ยุกะ</em>&nbsp;&nbsp;นี้จะมีเวลายาวนาน<wbr>ถึง&nbsp;&nbsp;432,000&nbsp;&nbsp;ปี&nbsp;&nbsp;ก่อนหน้านี้เป็น&nbsp;&nbsp;<em>ดวาพะระ-ยุกะ</em>&nbsp;&nbsp;(800,000&nbsp;&nbsp;ปี)&nbsp;&nbsp;และก่อนหน้านั้นเป็น&nbsp;&nbsp;<em>เทรทา-ยุกะ</em>&nbsp;&nbsp;(1,200,000&nbsp;&nbsp;ปี)&nbsp;&nbsp;ดังนั้น&nbsp;&nbsp;ประมาณ&nbsp;&nbsp;2,005,000&nbsp;&nbsp;ปีก่อนหน้านี้&nbsp;&nbsp;มะนุตรัส&nbsp;&nbsp;<em>ภควัต-&nbsp;&nbsp;คีตา</em>&nbsp;&nbsp;แด่สาวกและโอรสทรงพระนามว่า&nbsp;&nbsp;มะฮาราจะ&nbsp;&nbsp;อิคชวาคุ&nbsp;&nbsp;ผู้ทรงเป็นเจ้าแห่งโลกนี้<wbr>อายุขัยของมะนุองค์ปัจจุบันคำนวณได้ประมาณ&nbsp;&nbsp;305,300,000&nbsp;&nbsp;ปี&nbsp;&nbsp;ปัจจุบันได้ผ่านไปแล้ว<wbr>120,400,000&nbsp;&nbsp;ปี&nbsp;&nbsp;เรายอมรับว่าก่อนมะนุประสูติ&nbsp;&nbsp;องค์ภควานได้ตรัส&nbsp;&nbsp;<em>คีตา</em>&nbsp;&nbsp;แด่สาวกสุริย<wbr>เทพวิวัสวาน&nbsp;&nbsp;เราคำนวณอย่างคร่าว&nbsp;&nbsp;ๆ&nbsp;&nbsp;ได้ว่า&nbsp;&nbsp;<em>คีตา</em>&nbsp;&nbsp;ได้ถูกตรัสขึ้นอย่างน้อย&nbsp;&nbsp;120,400,000<wbr>ปีก่อนและได้มีอยู่ในสังคมมนุษย์เป็นเวลาสองล้านปี&nbsp;&nbsp;<em>ภควัต-คีตา</em>&nbsp;&nbsp;ได้ถูกตรัสขึ้นอีกครั้ง<wbr>แด่อารจุนะประมาณห้าพันปีก่อน&nbsp;&nbsp;ทั้งหมดนี้คือการประมาณประวัติของ&nbsp;&nbsp;คีตาอย่างคร่าว<wbr>ๆ&nbsp;&nbsp;ตามที่&nbsp;&nbsp;<em>คีตา</em>&nbsp;&nbsp;กล่าวและตามคำบอกเล่าของผู้ตรัสคือองค์ชรีคริชณะ&nbsp;&nbsp;<em>คีตา</em>&nbsp;&nbsp;ได้ถูกตรัสแด่<wbr>สุริยเทพวิวัสวาน&nbsp;&nbsp;เนื่องจากทรงเป็นกษัตริย์และทรงเป็นพระบิดาของกษัตริย์ทั้งหลาย<wbr>ที่สืบราชวงศ์มาจากพระอาทิตย์หรือ&nbsp;&nbsp;<em>สูรยะ-วัมชะ&nbsp;&nbsp;คชัทริยะ</em>&nbsp;&nbsp;เพราะว่า&nbsp;&nbsp;<em>ภควัต-คีตา</em>&nbsp;&nbsp;ดี<wbr>เท่ากับพระเวทเนื่องจากบุคลิกภาพสูงสุดแห่งพระเจ้าทรงเป็นผู้ตรัส&nbsp;&nbsp;ความรู้นี้เป็นความ<wbr>รู้เหนือมนุษย์&nbsp;&nbsp;<em>อโพรุเชยะ</em>&nbsp;&nbsp;และเนื่องจากคำสอนพระเวทเป็นที่ยอมรับตามที่ปรากฏโดย<wbr>ไม่มีการตีความตามโลกียวัตร&nbsp;&nbsp;นักถกเถียงทางโลกอาจคาดคะเน&nbsp;&nbsp;<em>คีตา</em>&nbsp;&nbsp;ตามแนวความคิด<wbr>ของตน&nbsp;&nbsp;แต่นั่นมิใช่&nbsp;&nbsp;<em>ภควัต-คีตา&nbsp;&nbsp;ฉบับเดิม</em>&nbsp;&nbsp;ฉะนั้น&nbsp;&nbsp;<em>ภควัต-คีตา</em>&nbsp;&nbsp;จะต้องยอมรับไว้ให้เหมือน<wbr>ต้นฉบับเดิมจากสาย&nbsp;&nbsp;<em>พะรัมพะรา</em>&nbsp;&nbsp;และได้อธิบาย&nbsp;&nbsp;ณ&nbsp;&nbsp;ที่นี้ว่าองค์ภควาน&nbsp;&nbsp;ตรัสแด่สุริยเทพ<wbr>และสุริยเทพตรัสแด่พระโอรสของพระองค์ทรงพระนามว่ามะนุ&nbsp;&nbsp;และมะนุตรัสแด่พระ<wbr>โอรสของพระองค์&nbsp;&nbsp;ทรงพระนามว่าอิคชวาคุ
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../3/43">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../4/2">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
