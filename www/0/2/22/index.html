<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 2.22</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg0">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../2">
       บทที่ สอง
    </a>
<!-- 2 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    บทสรุป ภควัต-คีตา
  <h2>
</div>
<div class="bb r-verse">
  <h1>
  โศลก 22
  </h1>
</div>

<div class="r r-lang-en r-verse-text">
  
  <em>วาสามสิ จีรณานิ ยะทฺา วิฮายะ<br />นะวานิ กริฮณาทิ นะโร ‘พะราณิ</em><br /><em>ทะทฺา ชะรีราณิ วิฮายะ จีรณานิ<br />อันยานิ สัมยาทิ นะวานิ เดฮี</em>
  
</div>

<div class="r r-lang-en r-synonyms">
  <p>
  <em>วาสามสิ</em>&nbsp;&nbsp;-&nbsp;&nbsp;เสื้อผ้า, <em>จีรณานิ</em>&nbsp;&nbsp;-&nbsp;&nbsp;เก่าและขาด, <em>ยะทฺา</em>&nbsp;&nbsp;-&nbsp;&nbsp;เช่นเดียวกัน, <em>วิฮายะ</em>&nbsp;&nbsp;-&nbsp;&nbsp;ยกเลิก, <em>นะวานิ</em>&nbsp;&nbsp;-&nbsp;&nbsp;<wbr>เสื้อผ้าใหม่, <em>กริฮณาทิ</em>&nbsp;&nbsp;-&nbsp;&nbsp;ยอมรับ, <em>นะระฮ</em>&nbsp;&nbsp;-&nbsp;&nbsp;บุคคล, <em>อพะราณิ</em>&nbsp;&nbsp;-&nbsp;&nbsp;ผู้อื่น, <em>ทะทฺา</em>&nbsp;&nbsp;-&nbsp;&nbsp;เช่นเดียวกัน, <em>ชะรีราณิ</em>&nbsp;&nbsp;-&nbsp;&nbsp;ร่างกาย<em>, วิฮายะ</em>&nbsp;&nbsp;-&nbsp;&nbsp;ยกเลิก, <em>จีรณานิ</em>&nbsp;&nbsp;-&nbsp;&nbsp;เก่าและไร้ประโยชน์, <em>อันยานิ</em>&nbsp;&nbsp;-&nbsp;&nbsp;แตกต่าง, <em>สัมยาทิ</em> -ยอมรับว่าเป็นความจริง, <em>นะวานิ</em>&nbsp;&nbsp;-&nbsp;&nbsp;ชุดใหม่, <em>เดฮี</em>&nbsp;&nbsp;-&nbsp;&nbsp;เป็นรูปร่าง
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  ดังเช่นบุคคลใส่เสื้อผ้าชุดใหม่&nbsp;&nbsp;ยกเลิกหรือทิ้งชุดเก่าไป&nbsp;&nbsp;ในลักษณะเดียวกัน&nbsp;&nbsp;ดวง<wbr>วิญญาณก็รับเอาร่างวัตถุใหม่มา&nbsp;&nbsp;และยกเลิกร่างเก่าที่ใช้ประโยชน์ไม่ได้
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  การเปลี่ยนร่างของปัจเจกละอองวิญญาณเป็นที่ยอมรับว่าเป็นความจริง<wbr>แม้กระทั่งนักวิทยาศาสตร์สมัยปัจจุบัน&nbsp;&nbsp;ผู้ที่ไม่เชื่อว่าดวงวิญญาณมีอยู่จริง&nbsp;&nbsp;ในขณะ<wbr>เดียวกันก็ไม่สามารถอธิบายแหล่งกำเนิดของพลังงานซึ่งมาจากหัวใจ&nbsp;&nbsp;แต่ยอมรับการ<wbr>เปลี่ยนแปลงของร่างกายอยู่ตลอดเวลา&nbsp;&nbsp;เริ่มปรากฏจากร่างทารกมาเป็นร่างเด็ก&nbsp;&nbsp;จาก<wbr>ร่างเด็กมาเป็นร่างหนุ่มสาว&nbsp;&nbsp;จากร่างหนุ่มสาวมาเป็นร่างคนชรา&nbsp;&nbsp;และจากร่างคนชราก็<wbr>เปลี่ยนย้ายไปอยู่อีกร่างหนึ่ง&nbsp;&nbsp;ดังที่ได้อธิบายไว้แล้วในโศลกก่อนหน้านี้&nbsp;&nbsp;(2.13)
  </p>
</div>

<div class="r r-lang-en r-paragraph">
  <p>
  การเปลี่ยนแปลงโยกย้ายของปัจเจกละอองวิญญาณจากร่างหนึ่งไปสู่อีก<wbr>ร่างหนึ่งเป็นไปได้&nbsp;&nbsp;ด้วยพระกรุณาธิคุณของอภิวิญญาณ&nbsp;&nbsp;อภิวิญญาณทรงทำให้ละออง<wbr>วิญญาณสมปรารถนาเหมือนกับเพื่อนที่ปฏิบัติต่อเพื่อให้ได้สมความปรารถนา&nbsp;&nbsp;คัมภีร์<wbr>พระเวทเช่น&nbsp;&nbsp;<em>มุณดะคะ&nbsp;&nbsp;อุพะนิชัด</em>&nbsp;&nbsp;พร้อมทั้ง&nbsp;&nbsp;<em>ชเวทาชวะทะระ&nbsp;&nbsp;อุพะนิชัด</em>&nbsp;&nbsp;ได้เปรียบเทียบอนุ<wbr>วิญญาณและอภิวิญญาณว่าเป็นเสมือนเพื่อนนกสองตัวที่เกาะอยู่บนต้นไม้ต้นเดียวกัน<wbr>นกตัวหนึ่ง&nbsp;&nbsp;(ปัจเจกวิญญาณ)&nbsp;&nbsp;กำลังกินผลไม้ของต้น&nbsp;&nbsp;และนกอีกตัวหนึ่ง&nbsp;&nbsp;(คริชณะ)<wbr>ทรงเพียงแต่ทอดพระเนตรไปที่สหายของพระองค์เท่านั้น&nbsp;&nbsp;นกทั้งสองตัวถึงแม้ว่าจะมี<wbr>คุณสมบัติเช่นเดียวกันแต่ตัวหนึ่งจะถูกยั่วยวนด้วยผลของต้นไม้วัตถุ&nbsp;&nbsp;ในขณะที่อีกตัว<wbr>หนึ่งเพียงแต่ทรงเป็นพยานในกิจกรรมของเพื่อนนกเท่านั้น&nbsp;&nbsp;คริชณะคือนกพยานและ<wbr>อารจุนะคือนกที่กินผล&nbsp;&nbsp;ถึงแม้ว่าทั้งคู่จะเป็นเพื่อนกัน&nbsp;&nbsp;แต่นกตัวหนึ่งคงสถานภาพความ<wbr>เป็นนายและอีกตัวหนึ่งเป็นบ่าว&nbsp;&nbsp;การลืมความสัมพันธ์ของละอองวิญญาณเช่นนี้เป็น<wbr>เหตุให้เราต้องเปลี่ยนตำแหน่งจากต้นไม้ต้นหนึ่งไปสู่ต้นไม้อีกต้นหนึ่ง&nbsp;&nbsp;หรือเปลี่ยนจาก<wbr>ร่างหนึ่งไปสู่อีกร่างหนึ่ง&nbsp;&nbsp;ดวงวิญญาณ&nbsp;&nbsp;<em>จีวะ</em>&nbsp;&nbsp;ดิ้นรนต่อสู้ด้วยความยากลำบากบนต้นไม้<wbr>แห่งร่างวัตถุ&nbsp;&nbsp;แต่ทันทีที่เขายอมรับนกอีกตัวหนึ่งว่าเป็นพระอาจารย์ทิพย์สูงสุด&nbsp;&nbsp;ดังเช่น<wbr>อารจุนะทรงอาสามาศิโรราบยอมรับที่จะปฏิบัติตามคำสั่งสอนของคริชณะด้วยความ<wbr>สมัครใจ&nbsp;&nbsp;ทันใดนั้น&nbsp;&nbsp;นกบ่าวตัวนี้ก็จะมีอิสรภาพจากความโศกเศร้าทั้งมวล&nbsp;&nbsp;ทั้ง&nbsp;&nbsp;<em>มุณดะคะ&nbsp;&nbsp;อุพะนิชัด</em>&nbsp;&nbsp;(3.1.2)&nbsp;&nbsp;และ&nbsp;&nbsp;<em>ชเวทาชวะทะระ&nbsp;&nbsp;อุพะนิชัด</em>&nbsp;&nbsp;(4.7)&nbsp;&nbsp;ได้ยืนยันไว้ดังนี้
  </p>
</div>

<div class="r r-lang-en r-verse-text">
  
  <em>สะมาเน วริคเช พุรุโช นิมักโน<br /></em>'<em>นีชะยา โชชะทิ มุฮยะมานะฮ</em><br /><em>จุชทัม ยะดา พัชยะทิ อันยัม อีชัม<br />อัสยะ มะฮิมานัม อิทิ วีทะ-โชคะฮ</em>
  
</div>

<div class="r r-lang-en r-paragraph">
  <p>
  “ถึงแม้ว่านกสองตัวจะอยู่บนต้นไม้ต้นเดียวกัน&nbsp;&nbsp;นกที่กินผลจะจดจ่อหมกมุ่นอยู่กับความ<wbr>วิตกกังวลและเศร้าสลดในฐานะเป็นผู้มีความสุขจากผลของต้นไม้&nbsp;&nbsp;หากเป็นไปได้ที่เขาจะ<wbr>หันมาหาเพื่อนผู้ทรงเป็นองค์ภควาน&nbsp;&nbsp;และทราบถึงพระบารมีของพระองค์&nbsp;&nbsp;ในทันใดนั้น<wbr>นกที่ได้รับความทุกข์ทรมานอยู่นี้ก็จะมีอิสรภาพจากความวิตกกังวลทั้งปวง”&nbsp;&nbsp;มาบัดนี้<wbr>อารจุนะทรงหันพระพักตร์เข้าหาพระสหายนิรันดรคริชณะ&nbsp;&nbsp;และเข้าใจ&nbsp;&nbsp;<em>ภควัต-คีตา</em>&nbsp;&nbsp;จาก<wbr>พระองค์&nbsp;&nbsp;ดังนั้น&nbsp;&nbsp;ด้วยการสดับฟังจากคริชณะ&nbsp;&nbsp;อารจุนะทรงสามารถเข้าใจถึงพระบารมี<wbr>อันสูงส่งของพระองค์&nbsp;&nbsp;และมีอิสรภาพจากความเศร้าโศกทั้งปวง
  </p>
</div>

<div class="r r-lang-en r-paragraph">
  <p>
  ณ&nbsp;&nbsp;ที่นี้&nbsp;&nbsp;องค์ภควานทรงแนะนำให้อารจุนะอย่าได้โศกเศร้าต่อการที่พระอัยกา<wbr>และพระอาจารย์จะมีการเปลี่ยนร่าง&nbsp;&nbsp;อารจุนะทรงควรยินดีกับการสังหารร่างกายของ<wbr>พวกท่านในการต่อสู้เพื่อคุณธรรม&nbsp;&nbsp;เพื่อที่ท่านเหล่านี้จะได้ชำระล้างผลแห่งกรรมทั้งปวง<wbr>จากกรรมของร่างกายในอดีต&nbsp;&nbsp;ผู้ที่ได้สังเวยชีวิตบนแท่นบูชาหรือในสมรภูมิที่เหมาะสม<wbr>เป็นผู้ชำระล้างผลกรรมของร่างกายได้ในทันที&nbsp;&nbsp;และเลื่อนขึ้นไปมีคุณภาพชีวิตที่สูงกว่า<wbr>ฉะนั้น&nbsp;&nbsp;จึงไม่มีเหตุผลที่อารจุนะทรงต้องเศร้าโศกเสียใจ
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../2/21">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../2/23">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
