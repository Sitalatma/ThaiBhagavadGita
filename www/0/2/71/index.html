<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 2.71</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg0">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../2">
       บทที่ สอง
    </a>
<!-- 2 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    บทสรุป ภควัต-คีตา
  <h2>
</div>
<div class="bb r-verse">
  <h1>
  โศลก 71
  </h1>
</div>

<div class="r r-lang-en r-verse-text">
  
  <em>วิฮายะ คามาน ยะฮ สารวาน<br />พุมามช ชะระทิ นิฮสพริฮะฮ</em><br /><em>นิรมะโม นิระฮังคาระฮ<br />สะ ชานทิม อดิกัชชฺะทิ</em>
  
</div>

<div class="r r-lang-en r-synonyms">
  <p>
  <em>วิฮายะ</em>&nbsp;&nbsp;-&nbsp;&nbsp;ยกเลิก, <em>คามาน</em>&nbsp;&nbsp;-&nbsp;&nbsp;ความต้องการทางวัตถุเพื่อสนองประสาทสัมผัส, <em>ยะฮ</em>&nbsp;&nbsp;-&nbsp;&nbsp;ผู้ซึ่ง, <em>สารวาน</em>&nbsp;&nbsp;-&nbsp;&nbsp;ทั้งหมด, <em>พุมาน</em>&nbsp;&nbsp;-&nbsp;&nbsp;บุคคล, <em>ชะระทิ</em>&nbsp;&nbsp;-&nbsp;&nbsp;มีชีวิต<em>, นิฮสพริฮะฮ</em>&nbsp;&nbsp;-&nbsp;&nbsp;ไม่มีความต้องการ, <em>นิรมะมะฮ</em>&nbsp;&nbsp;-&nbsp;&nbsp;ไม่มีความคิดว่าเป็นเจ้าของ, <em>นิระฮังคาระฮ</em>&nbsp;&nbsp;-&nbsp;&nbsp;ไม่มีอหังการ, <em>สะฮ</em>&nbsp;&nbsp;-&nbsp;&nbsp;เขา, <em>ชานทิม</em>&nbsp;&nbsp;-&nbsp;&nbsp;ความสงบที่สมบูรณ์, <em>อดิกัชชฺะทิ</em>&nbsp;&nbsp;-&nbsp;&nbsp;ได้รับ
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  บุคคลผู้สลัดความต้องการทั้งหมดในการสนองประสาทสัมผัส&nbsp;&nbsp;มีชีวิตอยู่โดย<wbr>ปราศจากความต้องการ&nbsp;&nbsp;สลัดความรู้สึกว่าเป็นเจ้าของ&nbsp;&nbsp;ปราศจากอหังการ&nbsp;&nbsp;จะ<wbr>เป็นผู้เดียวเท่านั้นที่สามารถได้รับความสงบอย่างแท้จริง
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  ไม่มีความต้องการหมายความว่าไม่ต้องการสิ่งใดเพื่อสนองประสาทสัมผัส<wbr>อีกนัยหนึ่งคือการมีคริชณะจิตสำนึกคือการไม่มีความต้องการอย่างแท้จริง&nbsp;&nbsp;การเข้าใจ<wbr>สถานภาพอันแท้จริงของเราว่าเป็นผู้รับใช้นิรันดรของคริชณะโดยไม่อ้างอย่างผิด&nbsp;&nbsp;ๆ&nbsp;&nbsp;ว่า<wbr>ร่างกายวัตถุนี้เป็นตนเอง&nbsp;&nbsp;และไม่อ้างอย่างผิด&nbsp;&nbsp;ๆ&nbsp;&nbsp;ว่าตนเป็นเจ้าของสิ่งหนึ่งสิ่งใดในโลก<wbr>นี่คือระดับสมบูรณ์ของคริชณะจิตสำนึกผู้ที่สถิตในระดับอันสมบูรณ์นี้ทราบว่าคริชณะ<wbr>ทรงเป็นเจ้าของทุกสิ่งทุกอย่าง&nbsp;&nbsp;ดังนั้น&nbsp;&nbsp;ทุกสิ่งทุกอย่างจึงต้องนำมาใช้เพื่อให้คริชณะทรง<wbr>พอพระทัย&nbsp;&nbsp;อารจุนะไม่ต้องการต่อสู้&nbsp;&nbsp;เช่นนี้&nbsp;&nbsp;เป็นการกระทำเพื่อสนองประสาทสัมผัส<wbr>ของตนเอง&nbsp;&nbsp;แต่เมื่อมีคริชณะจิตสำนึกอย่างสมบูรณ์อารจุนะจะต่อสู้เพราะคริชณะทรง<wbr>ปราถนาให้สู้&nbsp;&nbsp;เพื่อสนองความต้องการของตนเองอารจุนะไม่ต้องการสู้&nbsp;&nbsp;แต่เพื่อคริชณะ<wbr>อารจุนะองค์เดียวกันนี้จะต่อสู้อย่างสุดความสามารถ&nbsp;&nbsp;การไม่มีความต้องการที่แท้จริง<wbr>คือต้องการเพียงให้คริชณะทรงพึงพอพระทัย&nbsp;&nbsp;มิใช่พยายามละทิ้งความต้องการแบบผิด<wbr>ธรรมชาติ&nbsp;&nbsp;เป็นไปไม่ได้ที่สิ่งมีชีวิตจะไม่มีความต้องการหรือไม่มีความรู้สึก&nbsp;&nbsp;แต่เราต้อง<wbr>เปลี่ยนคุณภาพของความต้องการ&nbsp;&nbsp;บุคคลผู้ไม่มีความต้องการทางวัตถุ&nbsp;&nbsp;ทราบดีว่าทุก<wbr>สิ่งทุกอย่างเป็นของคริชณะ&nbsp;&nbsp;(<em>อีชาวาสยัม&nbsp;&nbsp;อิดัม&nbsp;&nbsp;สารวัม</em>)&nbsp;&nbsp;ดังนั้น&nbsp;&nbsp;จึงไม่อ้างอย่างผิด&nbsp;&nbsp;ๆ&nbsp;&nbsp;ว่า<wbr>เป็นเจ้าของสิ่งใด&nbsp;&nbsp;ความรู้ทิพย์นี้ตั้งอยู่บนพื้นฐานแห่งความรู้แจ้งตนเอง&nbsp;&nbsp;เช่น&nbsp;&nbsp;รู้ดีว่าใน<wbr>บุคลิกภาพทิพย์ทุก&nbsp;&nbsp;ๆ&nbsp;&nbsp;ชีวิตเป็นละอองอณูนิรันดรของคริชณะ&nbsp;&nbsp;ฉะนั้น&nbsp;&nbsp;สถานภาพนิรันดร<wbr>ของสิ่งมีชีวิตจะไม่มีวันอยู่ในระดับเดียวกันกับคริชณะ&nbsp;&nbsp;หรือจะยิ่งใหญ่ไปกว่าพระองค์<wbr>ความเข้าใจคริชณะจิตสำนึกเช่นนี้เป็นหลักพื้นฐานแห่งความสงบอย่างแท้จริง
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../2/70">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../2/72">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
