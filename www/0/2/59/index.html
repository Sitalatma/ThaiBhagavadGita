<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 2.59</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg0">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../2">
       บทที่ สอง
    </a>
<!-- 2 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    บทสรุป ภควัต-คีตา
  <h2>
</div>
<div class="bb r-verse">
  <h1>
  โศลก 59
  </h1>
</div>

<div class="r r-lang-en r-verse-text">
  
  <em>วิชะยา วินิวารทันเท<br />นิราฮารัสยะ เดฮินะฮ</em><br /><em>ระสะ-วารจัม ระโส ´พิ อัสยะ<br />พะรัม ดริชทวา นิวารทะเท</em>
  
</div>

<div class="r r-lang-en r-synonyms">
  <p>
  <em>วิชะยาฮ</em>&nbsp;&nbsp;-&nbsp;&nbsp;อาตนะภายนอกเพื่อความสุขทางประสาทสัมผัส, <em>วินิวารทันเท</em>&nbsp;&nbsp;-&nbsp;&nbsp;ฝึกฝนเพื่อให้<wbr>ละเว้นจาก, <em>นิราฮารัสยะ</em>&nbsp;&nbsp;-&nbsp;&nbsp;ด้วยข้อห้ามเชิงลบ, <em>เดฮินะฮ</em>&nbsp;&nbsp;-&nbsp;&nbsp;สำหรับร่างกาย<em>, ระสะ-วาร- จัม</em>&nbsp;&nbsp;-&nbsp;&nbsp;ยกเลิกรส<em>, ระสะฮ</em>&nbsp;&nbsp;-&nbsp;&nbsp;ความสุขทางประสาทสัมผัส, <em>อพิ</em>&nbsp;&nbsp;-&nbsp;&nbsp;ถึงแม้ว่าจะมี, <em>อัสยะ</em>&nbsp;&nbsp;-&nbsp;&nbsp;ของเขา, <em>พะรัม</em>&nbsp;&nbsp;-&nbsp;&nbsp;สิ่งที่สูงส่งกว่ามาก, <em>ดริชทวา</em>&nbsp;&nbsp;-&nbsp;&nbsp;โดยประสบการณ์, <em>นิวารทะเท</em>&nbsp;&nbsp;-&nbsp;&nbsp;เขาหยุดจาก
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  ดวงวิญญาณในร่างอาจถูกควบคุมจากความสุขทางประสาทสัมผัส&nbsp;&nbsp;แม้รสของ<wbr>อายตนะภายนอกยังคงอยู่&nbsp;&nbsp;แต่หยุดการกระทำเช่นนี้ได้ด้วยการมาสัมผัสกับรสที่<wbr>สูงกว่า&nbsp;&nbsp;จะทำให้เขามีความมั่นคงในจิตสำนึก
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  นอกจากเราสถิตในระดับทิพย์&nbsp;&nbsp;มิฉะนั้น&nbsp;&nbsp;เป็นไปไม่ได้ที่จะหยุดแสวงหาความสุข<wbr>ทางประสาทสัมผัส&nbsp;&nbsp;วิธีการควบคุมความสุขทางประสาทสัมผัสด้วยกฎเกณฑ์เหมือนกับ<wbr>การจำกัดอาหารบางชนิดสำหรับผู้ป่วย&nbsp;&nbsp;อย่างไรก็ดี&nbsp;&nbsp;คนป่วยไม่ชอบทั้งการควบคุมและ<wbr>การสูญเสียรสอาหาร&nbsp;&nbsp;ในทำนองเดียวกันการจำกัดประสาทสัมผัสด้วยวิธีปฏิบัติธรรม<wbr>เช่น&nbsp;&nbsp;<em>อัชทางกะ-โยกะ</em>&nbsp;&nbsp;ในเรื่องของ&nbsp;&nbsp;<em>ยะมะ,&nbsp;&nbsp;นิยะมะ,&nbsp;&nbsp;อาสะนะ,&nbsp;&nbsp;พราณายามะ,&nbsp;&nbsp;พรัทยาฮาระ,&nbsp;&nbsp;ดฺาระณา,&nbsp;&nbsp;ดฺยานะ</em>,&nbsp;&nbsp;ฯลฯ&nbsp;&nbsp;แนะนำไว้สำหรับผู้ด้อยปัญญาที่ไม่รู้อะไรดีไปกว่านี้&nbsp;&nbsp;แต่สำหรับผู้<wbr>ที่ได้รับรสแห่งความสง่างามของบุคลิกภาพสูงสุดแห่งพระเจ้าชรีคริชณะ&nbsp;&nbsp;ในขณะที่เจริญ<wbr>ก้าวหน้าในคริชณะจิตสำนึก&nbsp;&nbsp;จะไม่มีรสสำหรับสิ่งของวัตถุที่ตายซากอีกต่อไป&nbsp;&nbsp;ฉะนั้น&nbsp;&nbsp;ข้อ<wbr>จำกัดมีไว้สำหรับนวกะผู้ด้อยปัญญาเพื่อให้ชีวิตก้าวหน้าในวิถีทิพย์&nbsp;&nbsp;แต่การจำกัดเช่นนี้<wbr>จะเป็นผลดีจนกระทั่งเราได้รับรสอันแท้จริงในคริชณะจิตสำนึก&nbsp;&nbsp;เมื่อมี&nbsp;&nbsp;คริชณะจิตสำนึก<wbr>อย่างแท้จริง&nbsp;&nbsp;เราจะสูญเสียรสชาติในสิ่งที่ตายซากไปโดยปริยาย
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../2/58">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../2/60">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
