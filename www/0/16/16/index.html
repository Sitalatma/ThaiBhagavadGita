<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 16.16</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg0">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../16">
       บทที่ สิบหก
    </a>
<!-- 16 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    ธรรมชาติทิพย์และ<br />ธรรมชาติมาร
  <h2>
</div>
<div class="bb r-verse">
  <h1>
  โศลก 16
  </h1>
</div>

<div class="r r-lang-en r-verse-text">
  
  <em>อเนคะ-ชิททะวิบฺรานทา<br />โมฮะ-จาละ-สะมาวริททาฮ</em><br /><em>พระสัคทาฮ คามะ-โบฺเกชุ<br />พะทันทิ นะระเค ่ชุโช</em>
  
</div>

<div class="r r-lang-en r-synonyms">
  <p>
  <em>อเนคะ</em>&nbsp;&nbsp;-&nbsp;&nbsp;มากมาย, <em>ชิททะ</em>&nbsp;&nbsp;-&nbsp;&nbsp;ด้วยความวิตกกังวล, <em>วิบฺรานทาฮ</em>&nbsp;&nbsp;-&nbsp;&nbsp;สับสน, <em>โมฮะ</em>&nbsp;&nbsp;-&nbsp;&nbsp;ของความ<wbr>หลง, <em>จาละ</em>&nbsp;&nbsp;-&nbsp;&nbsp;โดยเครือข่าย, <em>สะมาวริทาฮ</em>&nbsp;&nbsp;-&nbsp;&nbsp;รายล้อม, <em>พระสัคทาฮ</em>&nbsp;&nbsp;-&nbsp;&nbsp;ยึดติด, <em>คามะ-โบฺเกชุ</em>&nbsp;&nbsp;-&nbsp;&nbsp;<wbr>กับการสนองประสาทสัมผัส, <em>พะทันทิ</em>&nbsp;&nbsp;-&nbsp;&nbsp;พวกเขาถลำลง, <em>นะระเค</em>&nbsp;&nbsp;-&nbsp;&nbsp;สู่นรก, <em>อชุโช</em>&nbsp;&nbsp;-&nbsp;&nbsp;สกปรก
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  ดังนั้น&nbsp;&nbsp;จึงสับสนอยู่กับความวิตกกังวลมากมายและถูกพันธนาการอยู่ในเครือข่าย<wbr>แห่งความหลง&nbsp;&nbsp;พวกเขายึดติดอย่างเหนียวแน่นมากกับความรื่นเริงทางประสาท<wbr>สัมผัสและถลำลงสู่เหวนรก
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  คนมารไม่รู้จักพอกับความต้องการที่จะได้เงินมา&nbsp;&nbsp;ไม่มีวันเพียงพอ&nbsp;&nbsp;คิดเพียง<wbr>แต่ว่าปัจจุบันนี้ทรัพย์สินของตนเองมีอยู่เท่าไร&nbsp;&nbsp;และวางแผนที่จะใช้ทรัพย์สินเหล่านี้ให้<wbr>เพิ่มพูนมากยิ่งขึ้น&nbsp;&nbsp;ด้วยเหตุนี้จึงไม่ลังเลที่จะกระทำบาปใด&nbsp;&nbsp;ๆ&nbsp;&nbsp;ดังนั้น&nbsp;&nbsp;เขาจึงทำธุรกิจใน<wbr>ตลาดมืดที่ผิดกฎหมายเพื่อสนองประสาทสัมผัส&nbsp;&nbsp;ลุ่มหลงอยู่กับทรัพย์สมบัติที่มีอยู่แล้ว<wbr>เช่น&nbsp;&nbsp;ที่ดิน&nbsp;&nbsp;ครอบครัว&nbsp;&nbsp;บ้าน&nbsp;&nbsp;และตัวเลขในธนาคาร&nbsp;&nbsp;และวางแผนที่จะพัฒนามันไปเรื่อย&nbsp;&nbsp;ๆ<wbr>มีความเชื่อในพลังความสามารถของตนเอง&nbsp;&nbsp;โดยไม่รู้ว่าสิ่งที่ได้มานั้นก็เนื่องมาจากบุญ<wbr>เก่าในอดีตจึงได้รับโอกาสสะสมสิ่งของเหล่านี้&nbsp;&nbsp;แต่เขาไม่มีแนวคิดถึงเหตุในอดีต&nbsp;&nbsp;เพียงแต่<wbr>คิดว่าทรัพย์สมบัติที่สะสมได้อย่างมหาศาลทั้งหมดนี้ก็เนื่องมาจากความพยายามของ<wbr>ตนเอง&nbsp;&nbsp;คนมารเชื่อในพลังความสามารถในการทำงานของตนแต่ไม่เชื่อในกฎแห่งกรรม<wbr>ตามกฎแห่งกรรมบอกว่า&nbsp;&nbsp;มนุษย์เกิดในตระกูลสูง&nbsp;&nbsp;ร่ำรวย&nbsp;&nbsp;มีการศึกษาดี&nbsp;&nbsp;หรือมีความ<wbr>สวยงามมาก&nbsp;&nbsp;ก็เนื่องมาจากผลบุญในอดีต&nbsp;&nbsp;พวกมารคิดว่าสิ่งทั้งหลายเหล่านี้เป็นเหตุ<wbr>บังเอิญและเนื่องมาจากพลังความสามารถส่วนตัว&nbsp;&nbsp;พวกเขาไม่สามารถสำเหนียกถึงการ<wbr>จัดการที่อยู่เบื้องหลังผู้คนอันหลากหลายที่มีความสวยงามและการศึกษาทั้งหมดนี้&nbsp;&nbsp;ผู้<wbr>ใดที่มาแข่งขันกับคนมารเช่นกันจะเป็นศัตรูของเขา&nbsp;&nbsp;มีคนมารอยู่มากมาย&nbsp;&nbsp;และมารแต่ละ<wbr>คนจะเป็นศัตรูกับมารคนอื่น&nbsp;&nbsp;ๆ&nbsp;&nbsp;ความเป็นปรปักษ์กันนี้ลุ่มลึกมากยิ่งขึ้นระหว่างบุคคล<wbr>ระหว่างครอบครัว&nbsp;&nbsp;ระหว่างสังคม&nbsp;&nbsp;และในที่สุดระหว่างชาติ&nbsp;&nbsp;ดังนั้น&nbsp;&nbsp;จึงมีการต่อสู้กันเสมอ<wbr>ทั้งสงครามและความเป็นปรปักษ์มีอยู่ทั่วโลก
  </p>
</div>

<div class="r r-lang-en r-paragraph">
  <p>
  มารแต่ละคนคิดว่าตนเองควรมีชีวิตอยู่ด้วยการเสียสละของคนอื่นทั้งหมด<wbr>โดยทั่วไปคนมารคิดว่าตัวเองเป็นพระผู้เป็นเจ้าสูงสุด&nbsp;&nbsp;และครูมารสอนสาวกของตนว่า<wbr>“ทำไมพวกเจ้าเสาะแสวงหาพระเจ้าที่อื่น?&nbsp;&nbsp;พวกเจ้าทั้งหมดเป็นพระเจ้า!&nbsp;&nbsp;พวกเจ้าชอบ<wbr>อะไรเจ้าก็ทำได้&nbsp;&nbsp;อย่าไปเชื่อในพระเจ้า&nbsp;&nbsp;โยนพระเจ้าทิ้งไปเสีย&nbsp;&nbsp;พระเจ้าตายแล้ว”&nbsp;&nbsp;เหล่า<wbr>นี้คือคำสั่งสอนของพวกมาร
  </p>
</div>

<div class="r r-lang-en r-paragraph">
  <p>
  ถึงแม้ว่าคนมารเห็นคนอื่นมีความร่ำรวยและมีอิทธิพลเท่า&nbsp;&nbsp;ๆ&nbsp;&nbsp;กัน&nbsp;&nbsp;หรือแม้<wbr>มากกว่าก็ยังคิดว่าไม่มีผู้ใดรวยไปกว่าตน&nbsp;&nbsp;และไม่มีผู้ใดมีอิทธิพลมากไปกว่าตน&nbsp;&nbsp;สำหรับ<wbr>การส่งเสริมไปสู่ระบบดาวเคราะห์ที่สูงกว่า&nbsp;&nbsp;มารไม่เชื่อในการปฏิบัติ&nbsp;&nbsp;<em>ยะกยะ</em>&nbsp;&nbsp;หรือการ<wbr>บูชา&nbsp;&nbsp;เหล่ามารคิดจะผลิตวิธี&nbsp;&nbsp;<em>ยะกยะ</em>&nbsp;&nbsp;ของตนเอง&nbsp;&nbsp;และเตรียมเครื่องจักรกลบางอย่างที่<wbr>จะสามารถนำพาพวกตนไปถึงดาวเคราะห์ที่สูงกว่าดวงใดก็ได้&nbsp;&nbsp;ตัวอย่างที่ดีของคนมาร<wbr>เช่นนี้คือ&nbsp;&nbsp;<em>ราวะณะ</em>&nbsp;&nbsp;(ทศกรรณ์)&nbsp;&nbsp;ผู้เสนอนโยบายแก่ผู้คนว่าจะเตรียมบันไดซึ่งไม่ว่าใครก็<wbr>สามารถไปถึงสรวงสวรรค์ได้โดยไม่ต้องปฏิบัติพิธีบูชาดังที่ได้กำหนดไว้ในคัมภีร์พระเวท<wbr>ในทำนองเดียวกัน&nbsp;&nbsp;ในยุคปัจจุบันคนมารเหล่านี้พยายามไปยังระบบดาวเคราะห์ที่สูงกว่า<wbr>ด้วยการเตรียมเครื่องจักรกล&nbsp;&nbsp;เหล่านี้คือตัวอย่างแห่งความสับสน&nbsp;&nbsp;ผลก็คือ&nbsp;&nbsp;โดยไม่รู้ตัว<wbr>พวกมารกำลังถลำลงสู่เหวนนรก&nbsp;&nbsp;ณ&nbsp;&nbsp;ที่นี้&nbsp;&nbsp;คำสันสกฤต&nbsp;&nbsp;<em>โมฮะ-จาละ</em>&nbsp;&nbsp;มีความสำคัญมาก&nbsp;&nbsp;<em>จาละ</em>&nbsp;&nbsp;หมายความถึง&nbsp;&nbsp;“<em>แห</em>”&nbsp;&nbsp;เหมือนกับปลาที่อยู่ในร่างแหไม่มีทางที่จะหลุดออกมาได้
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../16/13-15">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../16/17">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
