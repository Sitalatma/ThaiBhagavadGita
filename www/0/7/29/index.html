<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 7.29</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg0">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../7">
       บทที่ เจ็ด
    </a>
<!-- 7 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    ความรู้แห่งสัจธรรม
  <h2>
</div>
<div class="bb r-verse">
  <h1>
  โศลก 29
  </h1>
</div>

<div class="r r-lang-en r-verse-text">
  
  <em>จะรา-มะระณะ-โมคชายะ<br />มาม อาชริทยะ ยะทันทิ เย</em><br /><em>เท บระฮมะ ทัด วิดุฮ คริทสนัม<br />อัดฺยาทมัม คารมะ ชาคฮิลัม</em>
  
</div>

<div class="r r-lang-en r-synonyms">
  <p>
  <em>จะรา</em>&nbsp;&nbsp;-&nbsp;&nbsp;จากความแก่, <em>มะระณะ</em>&nbsp;&nbsp;-&nbsp;&nbsp;และความตาย, <em>โมคชายะ</em>&nbsp;&nbsp;-&nbsp;&nbsp;เพื่อจุดมุ่งหมายแห่งความ<wbr>หลุดพ้น, <em>มาม</em>&nbsp;&nbsp;-&nbsp;&nbsp;ข้า, <em>อาชริทยะ</em>&nbsp;&nbsp;-&nbsp;&nbsp;มาพึ่ง, <em>ยะทันทิ</em>&nbsp;&nbsp;-&nbsp;&nbsp;พยายาม, <em>เย</em>&nbsp;&nbsp;-&nbsp;&nbsp;ทั้งหมดซึ่ง, <em>เท</em>&nbsp;&nbsp;-&nbsp;&nbsp;บุคคล<wbr>เหล่านี้, <em>บระฮมะ</em>&nbsp;&nbsp;-&nbsp;&nbsp;บระฮมัน, <em>ทัท</em>&nbsp;&nbsp;-&nbsp;&nbsp;อันที่จริงว่า, <em>วิดุฮ</em>&nbsp;&nbsp;-&nbsp;&nbsp;พวกเราทราบ, <em>คริทสนัม</em>&nbsp;&nbsp;-&nbsp;&nbsp;ทุกสิ่งทุก<wbr>อย่าง, <em>อัดฺยาทมัม</em>&nbsp;&nbsp;-&nbsp;&nbsp;ทิพย์, <em>คารมะ</em>&nbsp;&nbsp;-&nbsp;&nbsp;กิจกรรม, <em>ชะ</em> -เช่นกัน<em>, อคิฺลัม</em>&nbsp;&nbsp;-&nbsp;&nbsp;ทั้งหมด
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  ผู้มีปัญญาพยายามเพื่อความหลุดพ้นจากความแก่และความตายมาพึ่งข้าในการ<wbr>อุทิศตนเสียสละรับใช้&nbsp;&nbsp;พวกนี้คือ&nbsp;&nbsp;บระฮมัน&nbsp;&nbsp;โดยแท้จริงเพราะรู้ทุกสิ่งทุกอย่าง<wbr>เกี่ยวกับกิจกรรมทิพย์โดยสมบูรณ์
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  การเกิด&nbsp;&nbsp;การตาย&nbsp;&nbsp;ความแก่&nbsp;&nbsp;และโรคภัยไข้เจ็บมีผลกระทบต่อร่างวัตถุนี้&nbsp;&nbsp;แต่จะ<wbr>ไม่มีผลกระทบต่อร่างทิพย์&nbsp;&nbsp;ไม่มีการเกิด&nbsp;&nbsp;การตาย&nbsp;&nbsp;ความแก่&nbsp;&nbsp;และโรคภัยไข้เจ็บสำหรับร่าง<wbr>ทิพย์&nbsp;&nbsp;ดังนั้น&nbsp;&nbsp;ผู้ที่บรรลุถึงร่างทิพย์จะมาอยู่ใกล้ชิดสนิทสนมกับองค์ภควาน&nbsp;&nbsp;และปฏิบัติ<wbr>การอุทิศตนเสียสละรับใช้นิรันดร&nbsp;&nbsp;จึงเป็นผู้หลุดพ้นที่แท้จริง&nbsp;&nbsp;<em>อฮัม&nbsp;&nbsp;บระฮมาสมิ</em>&nbsp;&nbsp;ข้าคือดวง<wbr>วิญญาณ&nbsp;&nbsp;ได้กล่าวไว้ว่าเราควรเข้าใจว่า&nbsp;&nbsp;ตัวเราคือ&nbsp;&nbsp;<em>บระฮมัน</em>&nbsp;&nbsp;หรือจิตวิญญาณ&nbsp;&nbsp;แนวคิด<wbr>ชีวิต&nbsp;&nbsp;<em>บระฮมัน</em>&nbsp;&nbsp;นี้ก็เป็นการอุทิศตนเสียสละรับใช้เช่นเดียวกัน&nbsp;&nbsp;ดังที่อธิบายไว้ในโศลกนี้ว่า<wbr>สาวกบริสุทธิ์ผู้สถิตในระดับทิพย์แห่ง&nbsp;&nbsp;<em>บระฮมัน</em>&nbsp;&nbsp;รู้ทุกสิ่งทุกอย่างเกี่ยวกับกิจกรรมทิพย์
  </p>
</div>

<div class="r r-lang-en r-paragraph">
  <p>
  สาวกผู้ไม่บริสุทธิ์สี่ประเภทปฏิบัติตนในการรับใช้ทิพย์ต่อองค์ภควานจะ<wbr>บรรลุถึงจุดมุ่งหมายของพวกตนตามลำดับด้วยพระกรุณาธิคุณขององค์ภควาน&nbsp;&nbsp;เมื่อมี<wbr>คริชณะจิตสำนึกอย่างสมบูรณ์&nbsp;&nbsp;จะได้รับความรื่นเริงอย่างแท้จริงกับการคบหาสมาคม<wbr>ทิพย์กับพระองค์&nbsp;&nbsp;แต่พวกที่บูชาเทวดาจะมาไม่ถึงองค์ภควานที่ดาวเคราะห์สูงสุด&nbsp;&nbsp;แม้<wbr>บุคคลผู้รู้แจ้ง&nbsp;&nbsp;<em>บระฮมัน</em>&nbsp;&nbsp;ที่ด้อยปัญญา&nbsp;&nbsp;ก็ไม่สามารถมาถึงดาวเคราะห์สูงสุดของคริชณะ<wbr>ชื่อโกโลคะ&nbsp;&nbsp;วรินดาวะนะ&nbsp;&nbsp;บุคคลผู้ปฏิบัติกิจกรรมในคริชณะจิตสำนึกเท่านั้น(<em>มาม&nbsp;&nbsp;อาช-&nbsp;&nbsp;ริทยะ</em>)&nbsp;&nbsp;สมควรได้ชื่อ&nbsp;&nbsp;<em>บระฮมัน</em>&nbsp;&nbsp;อย่างแท้จริง&nbsp;&nbsp;เพราะพยายามเพื่อบรรลุถึงคริชณะโลคะ<wbr>โดยแท้&nbsp;&nbsp;บุคคลเหล่านี้ไม่มีข้อสงสัยเกี่ยวกับคริชณะ&nbsp;&nbsp;ดังนั้น&nbsp;&nbsp;พวกเขาคือ&nbsp;&nbsp;<em>บระฮมัน</em>&nbsp;&nbsp;ที่แท้จริง
  </p>
</div>

<div class="r r-lang-en r-paragraph">
  <p>
  พวกที่ปฏิบัติการบูชาพระปฏิมาหรือ&nbsp;&nbsp;<em>อารชา</em>&nbsp;&nbsp;ของพระองค์&nbsp;&nbsp;หรือปฏิบัติในการ<wbr>ทำสมาธิที่องค์ภควานเพียงเพื่อความหลุดพ้นจากพันธนาการทางวัตถุ&nbsp;&nbsp;ได้ชื่อว่าเข้าใจ&nbsp;&nbsp;<em>บระฮมัน</em>&nbsp;&nbsp;เช่นเดียวกัน&nbsp;&nbsp;ด้วยพระกรุณาธิคุณขององค์ภควาน&nbsp;&nbsp;<em>อดิฺบํูทะ</em>&nbsp;&nbsp;ฯลฯ&nbsp;&nbsp;ดังที่&nbsp;&nbsp;องค์<wbr>ภควานจะทรงอธิบายในบทต่อไป
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../7/28">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../7/30">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
