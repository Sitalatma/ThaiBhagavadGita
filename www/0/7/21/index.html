<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 7.21</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg0">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../7">
       บทที่ เจ็ด
    </a>
<!-- 7 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    ความรู้แห่งสัจธรรม
  <h2>
</div>
<div class="bb r-verse">
  <h1>
  โศลก 21
  </h1>
</div>

<div class="r r-lang-en r-verse-text">
  
  <em>โย โย ยาม ยาม ทะนุม บัฺคธะฮ<br />ชรัดดฺะยารชิทุม อิชชฺะทิ</em><br /><em>ทัสยะ ทัสยาชะลาม ชรัดดฺาม<br />ทาม เอวะ วิดะดฺามิ อฮัม</em>
  
</div>

<div class="r r-lang-en r-synonyms">
  <p>
  <em>ยะฮ ยะฮ</em>&nbsp;&nbsp;-&nbsp;&nbsp;ใครก็แล้วแต่, <em>ยาม ยาม</em>&nbsp;&nbsp;-&nbsp;&nbsp;อะไรก็แล้วแต่, <em>ทะนุม</em>&nbsp;&nbsp;-&nbsp;&nbsp;รูปลักษณ์ของเทวดา, <em>บัฺคธะฮ</em>&nbsp;&nbsp;-&nbsp;&nbsp;สาวก, <em>ชรัดดฺะยา</em>&nbsp;&nbsp;-&nbsp;&nbsp;ด้วยศรัทธา, <em>อารชิทุม</em>&nbsp;&nbsp;-&nbsp;&nbsp;บูชา, <em>อิชชฺะทิ</em>&nbsp;&nbsp;-&nbsp;&nbsp;ความปรารถนา, <em>ทัสยะ ทัสยะ</em>&nbsp;&nbsp;-&nbsp;&nbsp;แด่เขา, <em>อชะลาม</em>&nbsp;&nbsp;-&nbsp;&nbsp;สม่ำเสมอ, <em>ชรัดดฺาม</em>&nbsp;&nbsp;-&nbsp;&nbsp;ความศรัทธา, <em>ทาม</em>&nbsp;&nbsp;-&nbsp;&nbsp;นั้น, <em>เอวะ</em>&nbsp;&nbsp;-&nbsp;&nbsp;<wbr>แน่นอน, <em>วิดะดฺามิ</em>&nbsp;&nbsp;-&nbsp;&nbsp;ให้, <em>อฮัม</em>&nbsp;&nbsp;-&nbsp;&nbsp;ข้า
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  ข้าอยู่ภายในหัวใจของทุกๆคนในรูปของอภิวิญญาณ&nbsp;&nbsp;ทันทีที่เขาปรารถนาบูชา<wbr>เทวดาองค์ใด&nbsp;&nbsp;ข้าทำให้ความศรัทธาของเขามั่นคงเพื่อให้สามารถอุทิศตนต่อพระ<wbr>ปฏิมาองค์นั้น
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  องค์ภควานทรงให้อิสรภาพแด่ทุกคน&nbsp;&nbsp;ดังนั้น&nbsp;&nbsp;หากผู้ใดปรารถนาจะได้รับความ<wbr>สุขทางวัตถุ&nbsp;&nbsp;และปรารถนาด้วยความจริงใจที่จะได้สิ่งอำนวยความสะดวกทางวัตถุจาก<wbr>เทวดา&nbsp;&nbsp;พระองค์ในฐานะที่ทรงเป็นอภิวิญญาณประทับอยู่ในหัวใจของทุก&nbsp;&nbsp;ๆ&nbsp;&nbsp;คน&nbsp;&nbsp;ทรง<wbr>เข้าใจและให้สิ่งอำนวยความสะดวกนั้น&nbsp;&nbsp;ในฐานะที่เป็นพระบิดาสูงสุดของมวลชีวิต&nbsp;&nbsp;ทรง<wbr>ไม่รบกวนกับเสรีภาพของเรา&nbsp;&nbsp;แต่ทรงให้สิ่งอำนวยความสะดวกทั้งหลายเพื่อเราจะได้รับ<wbr>การสนองตอบจากความต้องการทางวัตถุ&nbsp;&nbsp;บางคนอาจถามว่าทำไมองค์ภควานผู้ทรง<wbr>เดชให้สิ่งอำนวยความสะดวกแด่สิ่งมีชีวิตเพื่อให้เพลิดเพลินอยู่ในโลกวัตถุนี้&nbsp;&nbsp;และปล่อย<wbr>ให้ตกลงไปอยู่ในกับดักของพลังงานแห่งความหลง&nbsp;&nbsp;คำตอบคือหากพระองค์ในฐานะที่<wbr>ทรงเป็นอภิวิญญาณไม่ให้สิ่งอำนวยความสะดวกเหล่านี้&nbsp;&nbsp;คำว่าเสรีภาพจะไม่มีความ<wbr>หมาย&nbsp;&nbsp;ดังนั้น&nbsp;&nbsp;จึงทรงให้เสรีภาพแด่ทุกคนอย่างสมบูรณ์ไม่ว่าเราจะชอบอะไร&nbsp;&nbsp;แต่คำสั่ง<wbr>สอนสูงสุดของพระองค์พบได้ใน&nbsp;&nbsp;<em>ภควัต-คีตา</em>&nbsp;&nbsp;ว่าเราควรยกเลิกการปฏิบัติรูปแบบอื่น<wbr>ทั้งหมด&nbsp;&nbsp;และศิโรราบโดยดุษฎีต่อพระองค์&nbsp;&nbsp;เช่นนี้จะทำให้มนุษย์มีความสุข
  </p>
</div>

<div class="r r-lang-en r-paragraph">
  <p>
  ความปรารถนาขององค์ภควานทรงเหนือกว่าทั้งของสิ่งมีชีวิตและเทวดา&nbsp;&nbsp;ดัง<wbr>นั้น&nbsp;&nbsp;สิ่งมีชีวิตไม่สามารถบูชาเทวดาตามความปรารถนาของตนเอง&nbsp;&nbsp;และเทวดาก็ไม่<wbr>สามารถให้พรใด&nbsp;&nbsp;ๆ&nbsp;&nbsp;โดยปราศจากความปรารถนาขององค์ภควาน&nbsp;&nbsp;ดังที่ได้กล่าวไว้ว่า<wbr>แม้แต่ใบหญ้าก็ไม่สามารถเคลื่อนไหวได้หากองค์ภควานทรงไม่ปรารถนา&nbsp;&nbsp;โดยทั่วไป<wbr>บุคคลผู้มีความทุกข์ในโลกวัตถุจะไปพึ่งเทวดา&nbsp;&nbsp;ดังที่คัมภีร์พระเวทแนะนำไว้&nbsp;&nbsp;บุคคลผู้<wbr>ต้องการสิ่งหนึ่งสิ่งใดอาจบูชาเทวดาเฉพาะองค์&nbsp;&nbsp;ตัวอย่างเช่น&nbsp;&nbsp;คนเป็นโรคได้รับคำแนะนำ<wbr>ให้บูชาพระอาทิตย์&nbsp;&nbsp;ผู้ที่ปรารถนาการศึกษาอาจบูชาเจ้าแม่แห่งความรู้&nbsp;&nbsp;สะรัสวะที&nbsp;&nbsp;และ<wbr>ผู้ที่ต้องการภรรยาสวยอาจบูชาเจ้าแม่อุมามเหสีของพระศิวะ&nbsp;&nbsp;เช่นนี้ได้แนะนำไว้ใน&nbsp;&nbsp;<em>ชาสทระ</em>&nbsp;&nbsp;(คัมภีร์พระเวท)&nbsp;&nbsp;สำหรับคนในระดับต่างกันจะบูชาเทวดาต่างกัน&nbsp;&nbsp;เพราะบางคน<wbr>ต้องการหาความสุขกับสิ่งอำนวยความสะดวกทางวัตถุเฉพาะตน&nbsp;&nbsp;องค์ภควานทรงดลใจ<wbr>ให้เขามีความปรารถนาอย่างแรงกล้าเพื่อบรรลุถึงพรนั้น&nbsp;&nbsp;ๆ&nbsp;&nbsp;จากเทวดาเฉพาะองค์&nbsp;&nbsp;และ<wbr>ประสบความสำเร็จในพรนั้น&nbsp;&nbsp;ๆ&nbsp;&nbsp;ระดับแห่งท่าทีในการอุทิศตนของสิ่งมีชีวิตที่มีต่อเทวดา<wbr>เฉพาะองค์&nbsp;&nbsp;องค์ภควานก็ทรงจัดเตรียมให้&nbsp;&nbsp;เทวดาทรงไม่สามารถจัดส่งให้สิ่งมีชีวิตได้รับ<wbr>ความพึงพอใจได้&nbsp;&nbsp;เนื่องจากพระองค์ทรงเป็นองค์ภควานหรืออภิวิญญาณผู้ประทับอยู่<wbr>ภายในหัวใจของมวลชีวิต&nbsp;&nbsp;คริชณะทรงให้แรงกระตุ้นแก่มนุษย์ในการบูชาเทวดาเฉพาะ<wbr>องค์&nbsp;&nbsp;อันที่จริงเหล่าเทวดาคือส่วนต่าง&nbsp;&nbsp;ๆ&nbsp;&nbsp;แห่งรูปลักษณ์จักรวาลขององค์ภควาน&nbsp;&nbsp;ดังนั้น<wbr>จึงไม่มีอิสรภาพ&nbsp;&nbsp;ได้กล่าวไว้ในวรรณกรรมพระเวทว่า&nbsp;&nbsp;&quot;องค์ภควานในฐานะอภิวิญญาณ<wbr>ทรงประทับอยู่ภายในหัวใจของเทวดาเช่นเดียวกัน&nbsp;&nbsp;ฉะนั้น&nbsp;&nbsp;พระองค์ทรงจัดการผ่านทาง<wbr>เทวดาเพื่อสนองความต้องการของสิ่งมีชีวิต&nbsp;&nbsp;แต่ทั้งเทวดาและสิ่งมีชีวิต้องขึ้นอยู่กับ<wbr>ความปรารถนาสูงสุดขององค์ภควาน&nbsp;&nbsp;พวกเขาไม่มีอิสรภาพ”
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../7/20">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../7/22">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
