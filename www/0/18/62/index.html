<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 18.62</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg0">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../18">
       บทที่ สิบแปด
    </a>
<!-- 18 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    บทสรุปความสมบูรณ์<br />แห่งการเสียสละ
  <h2>
</div>
<div class="bb r-verse">
  <h1>
  โศลก 62
  </h1>
</div>

<div class="r r-lang-en r-verse-text">
  
  <em>ทัม เอวะ ชะระณัม กัชชฺะ<br />สารวะ-บฺาเวนะ บฺาระทะ</em><br /><em>ทัท-พระสาดาท พะราม ชานทิม<br />สทฺานัม พราพสยะสิ ชาชวะทัม</em>
  
</div>

<div class="r r-lang-en r-synonyms">
  <p>
  <em>ทัม</em>&nbsp;&nbsp;-&nbsp;&nbsp;แด่พระองค์, <em>เอวะ</em>&nbsp;&nbsp;-&nbsp;&nbsp;แน่นอน, <em>ชะระณัม กัชชฺะ</em>&nbsp;&nbsp;-&nbsp;&nbsp;ศิโรราบ, <em>สารวะ-บฺาเวนะ</em>&nbsp;&nbsp;-&nbsp;&nbsp;ในทุก ๆ<wbr>ด้าน, <em>บฺาระทะ</em>&nbsp;&nbsp;-&nbsp;&nbsp;โอ้ โอรสแห่ง<em>บฺาระทะ</em>, <em>ทัท-พระสาดาท</em>&nbsp;&nbsp;-&nbsp;&nbsp;ด้วยพระกรุณาของพระองค์, <em>พะราม</em>&nbsp;&nbsp;-&nbsp;&nbsp;ทิพย์, <em>ชานทิม</em>&nbsp;&nbsp;-&nbsp;&nbsp;ความสงบ, <em>สทฺานัม</em>&nbsp;&nbsp;-&nbsp;&nbsp;พระตำหนัก, <em>พราพสยะสิ</em>&nbsp;&nbsp;-&nbsp;&nbsp;เธอจะได้รับ, <em>ชาชวะทัม</em>&nbsp;&nbsp;-&nbsp;&nbsp;อมตะ
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  โอ้&nbsp;&nbsp;ผู้สืบราชวงศ์แห่งบฺาระทะ&nbsp;&nbsp;จงเปล่งคำศิโรราบต่อองค์ภควาน&nbsp;&nbsp;ด้วยพระ<wbr>กรุณาธิคุณของพระองค์&nbsp;&nbsp;เธอจะบรรลุถึงความสงบทิพย์&nbsp;&nbsp;และบรรลุถึงพระ<wbr>ตำหนักสูงสุดนิรันดร
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  ดังนั้น&nbsp;&nbsp;สิ่งมีชีวิตควรศิโรราบต่อบุคลิกภาพสูงสุดแห่งพระเจ้าผู้ทรงสถิตภายใน<wbr>หัวใจของทุก&nbsp;&nbsp;ๆ&nbsp;&nbsp;คน&nbsp;&nbsp;และนั่นจะปลดเปลื้องตัวเขาให้ออกจากความทุกข์แห่งความเป็น<wbr>อยู่ทางวัตถุทั้งปวง&nbsp;&nbsp;จากการศิโรราบนี้&nbsp;&nbsp;ไม่เพียงแต่จะได้รับการปลดเปลื้องจากความ<wbr>ทุกข์ทั้งหลายในชาตินี้&nbsp;&nbsp;แต่ในบั้นปลายเขาจะบรรลุถึงองค์ภควาน&nbsp;&nbsp;ในวรรณกรรมพระเวท<wbr>(<em>ริก&nbsp;&nbsp;เวดะ</em>&nbsp;&nbsp;1.22.20&nbsp;&nbsp;)&nbsp;&nbsp;ได้อธิบายถึงโลกทิพย์ว่า&nbsp;&nbsp;<em>ทัด&nbsp;&nbsp;วิชโณฮ&nbsp;&nbsp;พะระมัม&nbsp;&nbsp;พะดัม</em>&nbsp;&nbsp;เนื่องจากการ<wbr>สร้างทั้งหมดเป็นอาณาจักรของพระองค์&nbsp;&nbsp;ทุกสิ่งทางวัตถุอันที่จริงก็เป็นทิพย์&nbsp;&nbsp;แต่<em>พะระมัม&nbsp;&nbsp;พะดัม</em>&nbsp;&nbsp;หมายถึงเฉพาะพระตำหนักนิรันดร&nbsp;&nbsp;ซึ่งเรียกว่าท้องฟ้าทิพย์&nbsp;&nbsp;หรือ&nbsp;&nbsp;<em>ไวคุณธฺะ</em>
  </p>
</div>

<div class="r r-lang-en r-paragraph">
  <p>
  บทที่สิบห้าของ&nbsp;&nbsp;<em>ภควัต-คีตา</em>&nbsp;&nbsp;กล่าวไว้ว่า&nbsp;&nbsp;<em>สารวัสยะ&nbsp;&nbsp;ชาฮัม&nbsp;&nbsp;ฮริดิ&nbsp;&nbsp;สันนิวิชทะฮ</em><wbr>องค์ภควานทรงสถิตภายในหัวใจของทุก&nbsp;&nbsp;ๆ&nbsp;&nbsp;คน&nbsp;&nbsp;ดังนั้น&nbsp;&nbsp;การแนะนำที่ว่าควรศิโรราบต่อ<wbr>อภิวิญญาณผู้ทรงประทับอยู่ภายในหัวใจหมายความว่าควรศิโรราบต่อภควานคริชณะ<wbr>อารจุนะทรงยอมรับว่าคริชณะทรงเป็นบุคคลสูงสุด&nbsp;&nbsp;ในบทที่สิบทรงได้รับการยอมรับว่า<wbr>เป็น&nbsp;&nbsp;<em>พะรัม&nbsp;&nbsp;บระฮมะ&nbsp;&nbsp;พะรัม&nbsp;&nbsp;ดฺามะ</em>&nbsp;&nbsp;อารจุนะยอมรับคริชณะว่าทรงเป็นองค์ภควาน&nbsp;&nbsp;และ<wbr>ทรงเป็นพระตำหนักสูงสุดของมวลชีวิต&nbsp;&nbsp;ไม่เฉพาะแต่ประสบการณ์ส่วนตัวของอารจุนะ<wbr>เท่านั้น&nbsp;&nbsp;แต่จากหลักฐานของบุคคลผู้ยิ่งใหญ่ที่เชื่อถือได้&nbsp;&nbsp;เช่น&nbsp;&nbsp;นาระดะ&nbsp;&nbsp;อสิทะเดวะละ&nbsp;&nbsp;และ<wbr>วิยาสะ
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../18/61">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../18/63">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
