<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 18.47</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg0">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../18">
       บทที่ สิบแปด
    </a>
<!-- 18 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    บทสรุปความสมบูรณ์<br />แห่งการเสียสละ
  <h2>
</div>
<div class="bb r-verse">
  <h1>
  โศลก 47
  </h1>
</div>

<div class="r r-lang-en r-verse-text">
  
  <em>ชเรยาน-สวะ-ดฺารโม วิกุณะฮ<br />พะระ-ดฺารมาท สุ-อนุชาทิฺทาท</em><br /><em>สวะบฺาวะ-นิยะทัม คารมะ<br />คุรวัน นาพโนทิ คิลบิชัม</em>
  
</div>

<div class="r r-lang-en r-synonyms">
  <p>
  <em>ชเรยาน</em>&nbsp;&nbsp;-&nbsp;&nbsp;ดีกว่า, <em>สวะ-ดฺารมะฮ</em>&nbsp;&nbsp;-&nbsp;&nbsp;อาชีพของเขาเอง, <em>วิกุณะฮ</em>&nbsp;&nbsp;-&nbsp;&nbsp;ปฏิบัติโดยไม่สมบูรณ์, <em>พะระ-ดฺารมาท</em>&nbsp;&nbsp;-&nbsp;&nbsp;กว่าอาชีพของผู้อื่น, <em>สุ-อนุชทิฺทาท</em>&nbsp;&nbsp;-&nbsp;&nbsp;ทำอย่างสมบูรณ์, <em>สวะบฺาวะ- นิยะทัม</em>&nbsp;&nbsp;-&nbsp;&nbsp;กำหนดตามธรรมชาติของตน, <em>คารมะ</em>&nbsp;&nbsp;-&nbsp;&nbsp;งาน, <em>คุรวัน</em>&nbsp;&nbsp;-&nbsp;&nbsp;ปฏิบัติ, <em>นะ</em>&nbsp;&nbsp;-&nbsp;&nbsp;ไม่เคย, <em>อาพโนทิ</em>&nbsp;&nbsp;-&nbsp;&nbsp;บรรลุ, <em>คิลบิชัม</em>&nbsp;&nbsp;-&nbsp;&nbsp;ผลบาป
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  การปฏิบัติตามอาชีพของตนแม้อาจทำได้ไม่สมบูรณ์ทีเดียว&nbsp;&nbsp;ยังดีกว่าไปรับเอา<wbr>อาชีพของคนอื่นและมาทำได้อย่างสมบูรณ์&nbsp;&nbsp;หน้าที่ที่กำหนดไว้ตามธรรมชาติของ<wbr>ตนเองจะไม่มีวันได้รับผลบาป
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  อาชีพการงานของเรากำหนดไว้ใน&nbsp;&nbsp;<em>ภควัต-คีตา</em>&nbsp;&nbsp;ดังที่ได้กล่าวไว้ในโศลกก่อน&nbsp;&nbsp;ๆ<wbr>หน้าที่ของ&nbsp;&nbsp;<em>บราฮมะณะ&nbsp;&nbsp;คชัทริยะ&nbsp;&nbsp;ไวชยะ</em>&nbsp;&nbsp;และ&nbsp;&nbsp;<em>ชูดระ</em>&nbsp;&nbsp;กำหนดไว้ตามระดับแห่งธรรมชาติ<wbr>โดยเฉพาะของตนเอง&nbsp;&nbsp;เราไม่ควรเลียนแบบหน้าที่ของผู้อื่น&nbsp;&nbsp;บุคคลที่โดยธรรมชาติชอบ<wbr>ทำงานของ&nbsp;&nbsp;<em>ชูดระ</em>&nbsp;&nbsp;ไม่ควรอ้างว่าเป็น&nbsp;&nbsp;<em>บราฮมะณะ</em>&nbsp;&nbsp;อย่างผิดธรรมชาติถึงแม้อาจเกิดใน<wbr>ตระกูล&nbsp;&nbsp;<em>บราฮมะณะ</em>&nbsp;&nbsp;เขาควรทำงานตามธรรมชาติของตน&nbsp;&nbsp;ไม่มีงานใดน่ารังเกียจหาก<wbr>ปฏิบัติเพื่อรับใช้องค์ภควาน&nbsp;&nbsp;อาชีพการงานของ&nbsp;&nbsp;<em>บราฮมะณะ</em>&nbsp;&nbsp;แน่นอนว่าอยู่ในระดับ<wbr>ความดี&nbsp;&nbsp;แต่หากว่าบุคคลไม่อยู่ในระดับความดีโดยธรรมชาติ&nbsp;&nbsp;ก็ไม่ควรเลียนแบบอาชีพ<wbr>การงานของ&nbsp;&nbsp;<em>บราฮมะณะ</em>&nbsp;&nbsp;สำหรับ&nbsp;&nbsp;<em>คชัทริยะ</em>&nbsp;&nbsp;หรือผู้บริหาร&nbsp;&nbsp;มีสิ่งที่น่ารังเกียจมากมาย<wbr>เช่น&nbsp;&nbsp;<em>คชัทริยะ</em>&nbsp;&nbsp;ต้องเบียดเบียนผู้อื่นเพื่อสังหารศัตรู&nbsp;&nbsp;บางครั้ง&nbsp;&nbsp;<em>คชัทริยะ</em>&nbsp;&nbsp;ต้องพูดเท็จเพื่อ<wbr>ผลประโยชน์ทางการทูต&nbsp;&nbsp;การเบียดเบียนและการตีสองหน้าเช่นนี้มาพร้อมกับภารกิจ<wbr>ทางการเมือง&nbsp;&nbsp;แต่&nbsp;&nbsp;<em>คชัทริยะ</em>&nbsp;&nbsp;ไม่ควรยกเลิกอาชีพการงานของตน&nbsp;&nbsp;และพยายามไปปฏิบัติ<wbr>หน้าที่ของ&nbsp;&nbsp;<em>บราฮมะณะ</em>
  </p>
</div>

<div class="r r-lang-en r-paragraph">
  <p>
  เราควรปฏิบัติเพื่อให้องค์ภควานทรงพอพระทัย&nbsp;&nbsp;ตัวอย่างเช่น&nbsp;&nbsp;อารจุนะทรงเป็น&nbsp;&nbsp;<em>คชัทริยะ</em>&nbsp;&nbsp;ผู้ลังเลใจในการต่อสู้กับฝ่ายตรงข้าม&nbsp;&nbsp;แต่ถ้าหากการสู้รบเช่นนี้กระทำไปเพื่อ<wbr>ประโยชน์ของคริชณะบุคลิกภาพสูงสุดแห่งพระเจ้าก็ไม่จำเป็นจะต้องกลัวตกต่ำลง&nbsp;&nbsp;ใน<wbr>สนามธุรกิจก็เช่นกัน&nbsp;&nbsp;บางครั้งพ่อค้าต้องพูดเท็จบ่อย&nbsp;&nbsp;ๆ&nbsp;&nbsp;เพื่อผลกำไร&nbsp;&nbsp;หากไม่ทำเช่นนี้จะ<wbr>ไม่มีผลกำไร&nbsp;&nbsp;บางครั้งพ่อค้ากล่าวว่า&nbsp;&nbsp;“โอ้&nbsp;&nbsp;ลูกค้าที่รัก&nbsp;&nbsp;สำหรับคุณฉันไม่มีกำไรอะไรเลย”<wbr>แต่ควรรู้ว่าปราศจากผลกำไรพ่อค้าอยู่ไม่ได้&nbsp;&nbsp;ดังนั้น&nbsp;&nbsp;เราควรยอมรับว่าเป็นการพูดเท็จแน่<wbr>เมื่อพ่อค้ากล่าวว่าไม่ได้กำไร&nbsp;&nbsp;แต่พ่อค้าไม่ควรคิดว่าเนื่องจากมีอาชีพที่การพูดเท็จเป็น<wbr>สิ่งจำเป็น&nbsp;&nbsp;ควรยกเลิกอาชีพของตนและมามีอาชีพเป็น&nbsp;&nbsp;<em>บราฮมะณะ</em>&nbsp;&nbsp;เช่นนี้ไม่แนะนำ&nbsp;&nbsp;ไม่ว่า<wbr>จะเป็น&nbsp;&nbsp;<em>คชัทริยะ&nbsp;&nbsp;ไวชยะ</em>&nbsp;&nbsp;หรือ&nbsp;&nbsp;<em>ชูดระ</em>&nbsp;&nbsp;ไม่สำคัญ&nbsp;&nbsp;หากเรารับใช้บุคลิกภาพสูงสุดแห่งพระเจ้า<wbr>ด้วยผลงานของตน&nbsp;&nbsp;แม้&nbsp;&nbsp;<em>บราฮมะณะ</em>&nbsp;&nbsp;ผู้ทำพิธีบูชาต่าง&nbsp;&nbsp;ๆ&nbsp;&nbsp;บางครั้งต้องฆ่าสัตว์&nbsp;&nbsp;เนื่องจาก<wbr>บางครั้งต้อใช้สัตว์ในพิธีบูชา&nbsp;&nbsp;ในทำนองเดียวกันหาก&nbsp;&nbsp;<em>คชัทริยะ</em>&nbsp;&nbsp;ทำตามอาชีพของตนใน<wbr>การสังหารศัตรูจะไม่มีผลบาป&nbsp;&nbsp;ในบทที่สามได้อธิบายเรื่องนี้อย่างละเอียดและชัดเจนว่า<wbr>ทุกคนควรทำงานเพื่อจุดมุ่งหมายแห่ง&nbsp;&nbsp;<em>ยะกยะ</em>&nbsp;&nbsp;หรือเพื่อองค์วิชณุบุคลิกภาพสูงสุดแห่ง<wbr>พระเจ้า&nbsp;&nbsp;สิ่งใดที่กระทำไปเพื่อสนองประสาทสัมผัสส่วนตัวเป็นต้นเหตุแห่งพันธนาการ<wbr>ข้อสรุปคือทุกคนควรปฏิบัติตามระดับแห่งธรรมชาติโดยเฉพาะที่ตนได้รับมา&nbsp;&nbsp;และควร<wbr>ตัดสินใจทำงานเพื่อรับใช้อย่างสูงสุดแด่องค์ภควานเท่านั้น
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../18/46">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../18/48">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
