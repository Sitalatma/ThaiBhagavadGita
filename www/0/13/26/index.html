<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 13.26</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg0">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../13">
       บทที่ สิบสาม
    </a>
<!-- 13 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    ธรรมชาติ ผู้รื่นเริง<br />และจิตสำนึก
  <h2>
</div>
<div class="bb r-verse">
  <h1>
  โศลก 26
  </h1>
</div>

<div class="r r-lang-en r-verse-text">
  
  <em>อันเย ทุ เอวัม อจานันทะฮ<br />ชรุทวานเยบฺยะ อุพาสะเท</em><br /><em>เท ่พิ ชาทิทะรันทิ เอวะ<br />มริทยุม ชุรทิ-พะรายะณาฮ</em>
  
</div>

<div class="r r-lang-en r-synonyms">
  <p>
  <em>อันเย</em>&nbsp;&nbsp;-&nbsp;&nbsp;ผู้อื่น, ทุ-แต่, <em>เอวัม</em>&nbsp;&nbsp;-&nbsp;&nbsp;ดังนั้น, <em>อจานันทะฮ</em>&nbsp;&nbsp;-&nbsp;&nbsp;โดยปราศจากความรู้ทิพย์, <em>ชรุทวา</em>&nbsp;&nbsp;-&nbsp;&nbsp;ด้วย<wbr>การสดับฟัง, <em>อันเยบฺยะฮ</em>&nbsp;&nbsp;-&nbsp;&nbsp;จากผู้อื่น, <em>อุพาสะเท</em>&nbsp;&nbsp;-&nbsp;&nbsp;เริ่มบูชา, <em>เท</em>&nbsp;&nbsp;-&nbsp;&nbsp;พวกเขา, <em>อพิ</em>&nbsp;&nbsp;-&nbsp;&nbsp;เช่นกัน, <em>ชะ</em>&nbsp;&nbsp;-&nbsp;&nbsp;<wbr>และ, <em>อทิทะรันทิ</em>&nbsp;&nbsp;-&nbsp;&nbsp;ข้ามพ้น<em>, เอวะ</em>&nbsp;&nbsp;-&nbsp;&nbsp;แน่นอน, <em>มริทยุม</em>&nbsp;&nbsp;-&nbsp;&nbsp;วิถีทางแห่งความตาย, <em>ชรุทิ</em>&nbsp;&nbsp;-&nbsp;&nbsp;<em>พะรา ยะณาฮ</em>&nbsp;&nbsp;-&nbsp;&nbsp;ชอบวิธีการสดับฟัง
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  ยังมีพวกที่ถึงแม้ไม่ชำนาญในความรู้ทิพย์&nbsp;&nbsp;แต่เมื่อสดับฟังเกี่ยวกับองค์ภควาน<wbr>จากผู้อื่นก็เริ่มบูชาพระองค์&nbsp;&nbsp;เนื่องจากมีแนวโน้มชอบสดับฟังจากผู้ที่เชื่อถือได้<wbr>พวกเขาจะข้ามพ้นวิถีแห่งการเกิดและการตายเช่นเดียวกัน
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  โศลกนี้เหมาะสมกับสังคมปัจจุบันโดยเฉพาะ&nbsp;&nbsp;เพราะว่าสังคมปัจจุบันเกือบ<wbr>ไม่มีการศึกษาในเรื่องทิพย์เลย&nbsp;&nbsp;บางคนอาจดูเหมือนว่าเป็นผู้ไม่เชื่อในพระผู้เป็นเจ้าหรือ<wbr>ไม่เชื่อในนรกสวรรค์&nbsp;&nbsp;หรือไม่เชื่อในปรัชญา&nbsp;&nbsp;แต่อันที่จริงไม่มีความรู้ปรัชญา&nbsp;&nbsp;สำหรับคน<wbr>ธรรมดาทั่วไป&nbsp;&nbsp;หากผู้ใดเป็นดวงวิญญาณที่ดีก็จะมีโอกาสเจริญก้าวหน้าด้วยการสดับฟัง<wbr>วิธีการสดับฟังนี้สำคัญมาก&nbsp;&nbsp;องค์เชธันญะผู้ตรัสสอนคริชณะจิตสำนึกในโลกปัจจุบันทรง<wbr>เน้นการสดับฟังเป็นอย่างมาก&nbsp;&nbsp;หากคนธรรมดาเพียงแต่สดับฟังจากแหล่งที่เชื่อถือได้<wbr>เขาก็สามารถเจริญก้าวหน้า&nbsp;&nbsp;โดยเฉพาะ&nbsp;&nbsp;หากสดับฟังคลื่นเสียงทิพย์&nbsp;&nbsp;ฮะเร&nbsp;&nbsp;คริชณะ&nbsp;&nbsp;ฮะเร<wbr>คริชณะ&nbsp;&nbsp;คริชณะ&nbsp;&nbsp;คริชณะ&nbsp;&nbsp;ฮะเร&nbsp;&nbsp;ฮะเร/&nbsp;&nbsp;ฮะเร&nbsp;&nbsp;รามะ&nbsp;&nbsp;ฮะเร&nbsp;&nbsp;รามะ&nbsp;&nbsp;รามะ&nbsp;&nbsp;รามะ&nbsp;&nbsp;ฮะเร&nbsp;&nbsp;ฮะเร&nbsp;&nbsp;ตาม<wbr>ที่องค์เชธันญะตรัส&nbsp;&nbsp;ดังนั้น&nbsp;&nbsp;จึงกล่าวไว้ว่ามนุษย์ทั้งหลายควรถือโอกาสในการสดับฟังจาก<wbr>จิตวิญญาณผู้รู้แจ้ง&nbsp;&nbsp;เมื่อค่อย&nbsp;&nbsp;ๆ&nbsp;&nbsp;เข้าใจทุกสิ่งทุกอย่าง&nbsp;&nbsp;การบูชาองค์ภควานจะบังเกิดขึ้น<wbr>โดยไม่ต้องสงสัย&nbsp;&nbsp;องค์เชธันญะตรัสว่าในยุคนี้ไม่มีผู้ใดจำเป็นต้องเปลี่ยนสถานภาพของ<wbr>ตนเอง&nbsp;&nbsp;แต่เราควรยกเลิกความพยายามที่จะเข้าใจสัจธรรมด้วยเหตุผลจากการคาด<wbr>คะเน&nbsp;&nbsp;เราควรเรียนรู้และมาเป็นผู้รับใช้ของผู้ที่มีความรู้แห่งองค์ภควาน&nbsp;&nbsp;หากโชคดีพอที่<wbr>ได้มาพึ่งสาวกผู้บริสุทธิ์&nbsp;&nbsp;สดับฟังจากท่านเกี่ยวกับความรู้แจ้งแห่งตน&nbsp;&nbsp;และปฏิบัติตามรอย<wbr>พระบาทของท่าน&nbsp;&nbsp;เราจะค่อย&nbsp;&nbsp;ๆ&nbsp;&nbsp;พัฒนามาสู่สถานภาพของสาวกผู้บริสุทธิ์&nbsp;&nbsp;ในโศลกนี้<wbr>ได้แนะนำวิธีการสดับฟังมากเป็นพิเศษซึ่งเหมาะสมอย่างยิ่ง&nbsp;&nbsp;ถึงแม้ว่าคนธรรมดาทั่วไป<wbr>ส่วนใหญ่จะไม่มีความสามารถเทียบเท่านักปราชญ์&nbsp;&nbsp;แต่ด้วยความศรัทธาในการสดับฟัง<wbr>จากบุคคลที่เชื่อถือได้&nbsp;&nbsp;จะช่วยเราให้ข้ามพ้นไปจากความเป็นอยู่ทางวัตถุนี้&nbsp;&nbsp;และกลับคืนสู่<wbr>เหย้าคืนสู่องค์ภควาน
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../13/25">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../13/27">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
