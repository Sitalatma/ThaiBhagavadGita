<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 3.24</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg0">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../3">
       บทที่ สาม
    </a>
<!-- 3 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    คารมะ-โยกะ
  <h2>
</div>
<div class="bb r-verse">
  <h1>
  โศลก 24
  </h1>
</div>

<div class="r r-lang-en r-verse-text">
  
  <em>อุทสีเดยุร อิเม โลคา<br />นะ คุรยาม คารมะ เชต อฮัม</em><br /><em>สังคะรัสยะ ชะ คารทา สยาม<br />อุพะฮันยาม อิมาฮ พระจาฮ</em>
  
</div>

<div class="r r-lang-en r-synonyms">
  <p>
  <em>อุทสีเดยุฮ</em>&nbsp;&nbsp;-&nbsp;&nbsp;จะตกอยู่ในความหายนะ<em>, อิเม</em>&nbsp;&nbsp;-&nbsp;&nbsp;ทั้งหมดนี้, <em>โลคาฮ</em>&nbsp;&nbsp;-&nbsp;&nbsp;โลกต่าง ๆ, <em>นะ</em>&nbsp;&nbsp;-&nbsp;&nbsp;ไม่, <em>คุรยาม</em>&nbsp;&nbsp;-&nbsp;&nbsp;ข้าปฎิบัติ, <em>คารมะ</em>&nbsp;&nbsp;-&nbsp;&nbsp;หน้าที่ที่ได้กำหนดไว้, <em>เชท</em>&nbsp;&nbsp;-&nbsp;&nbsp;หาก, <em>อฮัม</em>&nbsp;&nbsp;-&nbsp;&nbsp;ข้า, <em>สังคะรัสยะ</em>&nbsp;&nbsp;-&nbsp;&nbsp;<wbr>ของประชากรที่ไม่ต้องการ, <em>ชะ</em>&nbsp;&nbsp;-&nbsp;&nbsp;และ, <em>คารทา</em>&nbsp;&nbsp;-&nbsp;&nbsp;ผู้สร้าง, <em>สยาม</em>&nbsp;&nbsp;-&nbsp;&nbsp;จะเป็น, <em>อุพะฮันยาม</em>&nbsp;&nbsp;-&nbsp;&nbsp;<wbr>จะทำลาย, <em>อิมาฮ</em>&nbsp;&nbsp;-&nbsp;&nbsp;ทั้งหมดนี้, <em>พระจาฮ</em>&nbsp;&nbsp;-&nbsp;&nbsp;สิ่งมีชีวิตต่าง ๆ
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  หากข้าไม่ปฎิบัติตามหน้าที่ที่กำหนดไว้&nbsp;&nbsp;โลกทั้งหลายจะตกอยู่ในความหายนะ&nbsp;&nbsp;ข้า<wbr>จะเป็นต้นเหตุที่ก่อให้เกิดประชากรที่ไม่พึงปรารถนา&nbsp;&nbsp;และจะเป็นผู้ทำลายความ<wbr>สงบของมวลชีวิต
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  <em>วารณะ-สังคะระ</em>&nbsp;&nbsp;คือประชากรที่ไม่พึงปรารถนา&nbsp;&nbsp;ผู้ชอบก่อความไม่สงบให้เกิด<wbr>ขึ้นในสังคมโดยทั่วไป&nbsp;&nbsp;เพื่อเป็นการถ่วงดุลความไม่สงบในสังคม&nbsp;&nbsp;จึงมีกฎเกณฑ์กำหนดไว้<wbr>ให้ประชาชนสามารถได้รับความสงบและรวมพลังเพื่อความเจริญก้าวหน้าในชีวิตทิพย์<wbr>เมื่อองค์ชรีคริชณะเสด็จลงมา&nbsp;&nbsp;โดยธรรมชาติพระองค์ทรงปฎิบัติตามกฎเกณฑ์เหล่า<wbr>นี้&nbsp;&nbsp;เพื่อรักษาชื่อเสียงและทำให้เห็นถึงความจำเป็นในการปฎิบัติสิ่งสำคัญเหล่านี้&nbsp;&nbsp;องค์<wbr>ภควานทรงเป็นพระบิดาของมวลชีวิต&nbsp;&nbsp;หากสิ่งมีชีวิตถูกนำพาไปในทางที่ผิด&nbsp;&nbsp;โดยทาง<wbr>อ้อมพระองค์ทรงรับผิดชอบ&nbsp;&nbsp;ดังนั้น&nbsp;&nbsp;เมื่อใดที่มีการละเลยหลักธรรมโดยทั่วไปพระองค์<wbr>จะเสด็จลงมาเพื่อแก้ปัญหาสังคม&nbsp;&nbsp;อย่างไรก็ดีเราควรจะระมัดระวังไว้&nbsp;&nbsp;ถึงแม้ว่าเราต้อง<wbr>ปฎิบัติตามรอยพระบาทขององค์ภควาน&nbsp;&nbsp;ต้องจดจำไว้เสมอว่าเราไม่สามารถเลียนแบบ<wbr>พระองค์&nbsp;&nbsp;การปฎิบัติตามและการเลียนแบบไม่เหมือนกัน&nbsp;&nbsp;เราไม่สามารถเลียนแบบองค์<wbr>ภควานด้วยการยกภูเขาโกวารดฺะนะ&nbsp;&nbsp;ดังที่ทรงกระทำในขณะที่ยังทรงพระเยาว์ซึ่งเป็นสิ่ง<wbr>ที่เป็นไปไม่ได้สำหรับมนุษย์&nbsp;&nbsp;เราต้องปฎิบัติตามคำสั่งสอนของพระองค์&nbsp;&nbsp;แต่ไม่ควรเลียน<wbr>แบบพระองค์&nbsp;&nbsp;ไม่ว่าในขณะใด&nbsp;&nbsp;<em>ชรีมัด-บฺากะวะธัม</em>&nbsp;&nbsp;(10.33.30-31)&nbsp;&nbsp;ยืนยันไว้ดังนี้
  </p>
</div>

<div class="r r-lang-en r-verse-text">
  
  <em>ไนทัท สะมาชะเรจ จาทุ<br />มะนะสาพิ ฮิ อนีชวะระฮ</em><br /><em>วินัชยะทิ อาชะรัน โมดฺยาด<br />ยะทฺารุโดร 'บดฺิ-จัม วิชัม</em>
  
</div>

<div class="r r-lang-en r-verse-text">
  
  <em>อีชวะราณาม วะชะฮ สัทยัม<br />ทะไทฺวาชะริทัม ควะชิท</em><br /><em>เทชาม ยัท สวะ-วะโช-ยุคทัม<br />บุดดฺิมามส ทัท สะมาชะเรท</em>
  
</div>

<div class="r r-lang-en r-paragraph">
  <p>
  “เราควรปฎิบัติตามคำสั่งสอนขององค์ภควานและผู้รับใช้ของพระองค์ที่ได้รับมอบ<wbr>อำนาจมา&nbsp;&nbsp;คำสั่งสอนของท่านเหล่านี้ล้วนเป็นสิ่งที่ดีสำหรับพวกเรา&nbsp;&nbsp;ผู้มีสติปัญญาจะ<wbr>ปฎิบัติตามคำแนะนำเหล่านี้&nbsp;&nbsp;อย่างไรก็ดี&nbsp;&nbsp;เราควรระวังว่าจะไม่พยายามเลียนแบบการ<wbr>กระทำของพวกท่าน&nbsp;&nbsp;เฉกเช่นเราไม่ควรดื่มมหาสมุทรยาพิษเพื่อเลียนแบบพระศิวะ”
  </p>
</div>

<div class="r r-lang-en r-paragraph">
  <p>
  เราควรพิจารณาตำแหน่งของ&nbsp;&nbsp;<em>อีชวะระ</em>&nbsp;&nbsp;หรือผู้ที่สามารถควบคุมการเคลื่อนไหว<wbr>ของดวงอาทิตย์และดวงจันทร์ว่าทรงเป็นผู้ยิ่งใหญ่อยู่เสมอ&nbsp;&nbsp;หากเราไม่มีพลังอำนาจเช่น<wbr>นี้เราไม่สามารถเลียนแบบ<em>อีชวะระผู้ทรงพลังที่สูงกว่า</em>&nbsp;&nbsp;พระศิวะทรงดื่มยาพิษถึงขนาด<wbr>กลืนมหาสมุทรได้&nbsp;&nbsp;แต่หากว่าคนธรรมดาสามัญทั่วไปพยายามดื่มยาพิษนี้แม้เพียงนิด<wbr>เดียวจะตายทันที&nbsp;&nbsp;มีสาวกจอมปลอมมากมายของพระศิวะผู้ต้องการสูบกัญชาและยา<wbr>เสพติดในลักษณะเดียวกันนี้&nbsp;&nbsp;โดยลืมไปว่าการเลียนแบบการกระทำของพระศิวะเช่นนี้<wbr>เทียบเท่ากับเรียกหาความตายเข้ามาใกล้ตัว&nbsp;&nbsp;ในทำนองเดียวกันมีสาวกจอมปลอมของ<wbr>คริชณะที่ชอบเลียนแบบองค์ภควานใน&nbsp;&nbsp;<em>ระสะ-ลีลา</em>&nbsp;&nbsp;หรือลีลาศแห่งความรัก&nbsp;&nbsp;โดยลืมไป<wbr>ว่าตนเองไม่มีความสามารถที่จะยกภูเขาโกวารดฺะนะได้&nbsp;&nbsp;ฉะนั้น&nbsp;&nbsp;เป็นการดีที่สุดที่เราจะ<wbr>ไม่พยายามเลียนแบบพระองค์ผู้ทรงเดช&nbsp;&nbsp;เพียงแค่ปฎิบัติตามคำสั่งสอนก็พอแล้ว&nbsp;&nbsp;เรา<wbr>ไม่ควรพยายามไปยึดตำแหน่งของพระองค์โดยที่เราไม่มีคุณสมบัติ&nbsp;&nbsp;มี“อวตาร”ขององค์<wbr>ภควานอยู่เกลื่อนกลาดที่ปราศจากพระเดชแห่งองค์ภควาน
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../3/23">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../3/25">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
