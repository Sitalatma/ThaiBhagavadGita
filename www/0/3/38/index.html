<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 3.38</title>
    <meta name="description" content="" />

    <link rel="stylesheet" type="text/css" href="/vedabase.css">
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg0">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../3">
       บทที่ สาม
    </a>
<!-- 3 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    คารมะ-โยกะ
  <h2>
</div>
<div class="bb r-verse">
  <h1>
  โศลก 38
  </h1>
</div>

<div class="r r-lang-en r-verse-text">
  
  <em>ดํูเมนาพริยะเท วะฮนิร<br />ยะทฺาดารโช มะเลนะ ชะ</em><br /><em>ยะโทฺลเบนาวริโท การบฺัส<br />ทะทฺา เทเนดัม อาพริทัม</em>
  
</div>

<div class="r r-lang-en r-synonyms">
  <p>
  <em>ดํูเมนะ</em>&nbsp;&nbsp;-&nbsp;&nbsp;ด้วยควัน, <em>อาพริยะเท</em>&nbsp;&nbsp;-&nbsp;&nbsp;ถูกปกคลุม, <em>วะฮนิฮ</em>&nbsp;&nbsp;-&nbsp;&nbsp;ไฟ, <em>ยะทฺา</em>&nbsp;&nbsp;-&nbsp;&nbsp;ดังเช่น, <em>อาดารชะฮ</em><wbr>-กระจก, <em>มะเลนะ</em>&nbsp;&nbsp;-&nbsp;&nbsp;ด้วยฝุ่น, <em>ชะ</em>&nbsp;&nbsp;-&nbsp;&nbsp;เช่นกัน, <em>ยะทฺา</em>&nbsp;&nbsp;-&nbsp;&nbsp;ดังเช่น, <em>อุลเบนะ</em>&nbsp;&nbsp;-&nbsp;&nbsp;ด้วยครรภ์, <em>อาพริทะฮ</em>&nbsp;&nbsp;-&nbsp;&nbsp;ถูกปกคลุม, <em>การบฺะฮ</em>&nbsp;&nbsp;-&nbsp;&nbsp;ตัวอ่อนในครรภ์, <em>ทะทฺา</em>&nbsp;&nbsp;-&nbsp;&nbsp;ดังนั้น, <em>เทนะ</em>&nbsp;&nbsp;-&nbsp;&nbsp;ด้วยราคะ, <em>อิดัม</em>&nbsp;&nbsp;-&nbsp;&nbsp;นี้, <em>อาพริทัม</em>&nbsp;&nbsp;-&nbsp;&nbsp;ถูกปกคลุม
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  เสมือนดังควันที่ปกคลุมไฟ&nbsp;&nbsp;ฝุ่นที่ปกคลุมกระจกเงา&nbsp;&nbsp;หรือครรภ์ที่ปกคลุมทารก<wbr>สิ่งมีชีวิตก็ถูกปกคลุมไปด้วยระดับต่าง&nbsp;&nbsp;ๆ&nbsp;&nbsp;ของราคะนี้เช่นเดียวกัน
  </p>
</div>

<div class="wrapper-purport">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  มีสิ่งปกคลุมสิ่งมีชีวิตอยู่สามระดับที่ทำให้จิตสำนึกอันบริสุทธิ์ของเขามืดมน<wbr>สิ่งปกคลุมนี้คือราคะภายใต้ปรากฏการณ์ที่แตกต่างกัน&nbsp;&nbsp;ดังเช่น&nbsp;&nbsp;ควันที่อยู่ในไฟ&nbsp;&nbsp;ฝุ่นที่<wbr>อยู่บนกระจก&nbsp;&nbsp;และครรภ์ที่ปกคลุมทารก&nbsp;&nbsp;เมื่อราคะเปรียบเทียบกับควัน&nbsp;&nbsp;เข้าใจได้ว่า<wbr>ประกายไฟของสิ่งมีชีวิตสามารถสำเหนียกได้เล็กน้อย&nbsp;&nbsp;หรือว่าขณะที่สิ่งมีชีวิตแสดง<wbr>คริชณะจิตสำนึกออกมาเล็กน้อย&nbsp;&nbsp;อาจเปรียบได้กับไฟที่ถูกปกคลุมด้วยควัน&nbsp;&nbsp;แม้ว่าที่ใด<wbr>มีควันที่นั่นต้องมีไฟ&nbsp;&nbsp;แต่ไฟมิได้ปรากฏให้เห็นอย่างเด่นชัดในระยะเริ่มต้น&nbsp;&nbsp;ระยะนี้คล้าย<wbr>กับระยะเริ่มแรกของคริชณะจิตสำนึก&nbsp;&nbsp;ฝุ่นบนกระจกเปรียบเทียบกับวิธีการทำความ<wbr>สะอาดกระจกแห่งจิตใจ&nbsp;&nbsp;ด้วยวิธีการปฏิบัติธรรมต่าง&nbsp;&nbsp;ๆ&nbsp;&nbsp;นานา&nbsp;&nbsp;วิธีที่ดีที่สุดคือการสวด<wbr>มนต์ภาวนาพระนามอันศักดิ์สิทธิ์ขององค์ภควาน&nbsp;&nbsp;ครรภ์ที่ปกคลุมทารกอุปมาให้เห็นถึง<wbr>สภาวะที่ช่วยไม่ได้&nbsp;&nbsp;เด็กในครรภ์ช่วยตัวเองไม่ได้เพราะว่ายังไม่สามารถเคลื่อนไหวตัวเอง<wbr>ได้&nbsp;&nbsp;ระดับของสภาวะชีวิตเช่นนี้เปรียบเทียบได้กับต้นไม้&nbsp;&nbsp;ต้นไม้ก็เป็นสิ่งมีชีวิตแต่ถูกจับ<wbr>ให้มาอยู่ในสภาวะชีวิตที่แสดงให้เห็นว่ามีราคะมากเสียจนเกือบจะไม่มีจิตสำนึกเหลือ<wbr>อยู่เลย&nbsp;&nbsp;ฝุ่นที่ปกคลุมกระจกเปรียบเทียบได้กับนกและสัตว์ต่าง&nbsp;&nbsp;ๆ&nbsp;&nbsp;และควันที่ปกคลุมไฟ<wbr>เปรียบเทียบได้กับมนุษย์&nbsp;&nbsp;ในร่างมนุษย์สิ่งมีชีวิตอาจฟื้นฟูคริชณะจิตสำนึกได้เล็กน้อย<wbr>และหากว่าพัฒนาต่อไปไฟแห่งชีวิตทิพย์อาจสามารถจุดให้เป็นประกายขึ้นมาในร่างชีวิต<wbr>มนุษย์ได้&nbsp;&nbsp;ด้วยการดูแลควันไฟอย่างระมัดระวัง&nbsp;&nbsp;ไฟอาจจะลุกโชติช่วงขึ้นมาได้&nbsp;&nbsp;ฉะนั้น&nbsp;&nbsp;ชีวิต<wbr>ในร่างมนุษย์จึงเป็นโอกาสสำหรับสิ่งมีชีวิตที่จะหลบหนีจากพันธนาการแห่งความเป็น<wbr>อยู่ทางวัตถุ&nbsp;&nbsp;ในร่างชีวิตมนุษย์เราสามารถกำราบศัตรูหรือราคะนี้ได้ด้วยการพัฒนา<wbr>คริชณะจิตสำนึกภายใต้คำชี้แนะของผู้นำที่มีความสามารถ
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../3/37">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../3/39">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
