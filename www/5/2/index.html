<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 5.2</title>
    <meta name="description" content="" />

    <link rel="stylesheet" type="text/css" href="/vedabase.css">
    <link href="https://fonts.googleapis.com/css?family=Taviraj" rel="stylesheet">
    <style>
     i {font-family: 'Taviraj', serif;font-size:1.1em;}
    </style>
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../5">
       บทที่ ห้า
    </a>
<!-- 5 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    <i>กรฺม-โยค</i> <br />การปฏิบัติใน <i>กฺฤษฺณ</i> จิตสำนึก
  <h2>
</div>
<div class="bb r-verse">
  <h1>
  โศลก 2
  </h1>
</div>

<div class="r r-lang-en r-verse-text">
  
  <i>ศฺรี-ภควานฺ อุวาจ</i><br /><i>สนฺนฺยาสฮ กรฺม-โยคศฺ จ</i><br /><i>นิฮเศฺรยส-กราวฺ อุภะอุ</i><br /><i>ตโยสฺ ตุ กรฺม-สนฺนฺยาสาตฺ</i><br /><i>กรฺม-โยโค วิศิษฺยเต</i>
  
</div>

<div class="r r-lang-en r-synonyms">
  <p>
  <i>śrī-bhagavān uvāจ</i> - องค์ภควานตรัส, <i>สนฺนฺยาสฮ</i> - การสละงาน, <i>กรฺม-โยคฮ</i> - งานในการอุทิศตนเสียสละ, <i>จ</i> - เช่นกัน, <i>นิฮเศฺรยส-กระอุ</i> - นำไปสู่วิถีทางแห่งความ หลุดพ้น, <i>อุภะอุ</i> - ทั้งสอง, <i>ตโยฮ</i> - ของทั้งสอง, <i>ตุ</i> - แต่, <i>กรฺม-สนฺนฺยาสาตฺ</i> - เมื่อเปรียบ เทียบกับการสละงานเพื่อผลทางวัตถุ, <i>กรฺม-โยคฮ</i> - งานในการอุทิศตนเสียสละ, <i>วิศิษฺยเต</i> - ดีกว่า
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  องค์ภควานตรัสตอบว่า&nbsp;&nbsp;การสละงานและการทำงานด้วยการอุทิศตนเสียสละทั้งคู่ดีเพื่อความหลุดพ้น&nbsp;&nbsp;แต่เมื่อเปรียบเทียบสองสิ่งนี้&nbsp;&nbsp;การทำงานอุทิศตนเสียสละรับใช้ดีกว่าการสละงาน
  </p>
</div>

<div class="">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  กิจกรรมเพื่อผลทางวัตถุ&nbsp;&nbsp;(แสวงหาการสนองประสาทสัมผัส)&nbsp;&nbsp;เป็นต้นเหตุ<wbr>แห่งพันธนาการทางวัตถุ&nbsp;&nbsp;ตราบที่เรายังปฏิบัติกิจกรรมเพื่อมุ่งพัฒนามาตรฐานความ<wbr>สะดวกของร่างกาย&nbsp;&nbsp;แน่นอนว่าเราต้องเคลื่อนย้ายเข้าไปสู่ร่างต่าง&nbsp;&nbsp;ๆ&nbsp;&nbsp;กัน&nbsp;&nbsp;และสืบสานการ<wbr>พันธนาการทางวัตถุชั่วกัลปวสาน&nbsp;&nbsp;<i>ศฺรีมทฺ-ภาควตมฺ</i>&nbsp;&nbsp;(5.5.4-6)&nbsp;&nbsp;ได้ยืนยันไว้ดังต่อไปนี้
  </p>
</div>

<div class="r r-lang-en r-verse-text">
  
  <i>นูนํ ปฺรมตฺตฮ กุรุเต วิกรฺม</i><br /><i>ยทฺ อินฺทฺริย-ปฺรีตย อาปฺฤโณติ</i><br /><i>น สาธุ มเนฺย ยต อาตฺมโน ′ยมฺ</i><br /><i>อสนฺนฺ อปิ เกฺลศ-ท อาส เทหฮ</i>
  
</div>

<div class="r r-lang-en r-verse-text">
  
  <i>ปราภวสฺ ตาวทฺ อโพธ-ชาโต</i><br /><i>ยาวนฺ น ชิชฺญาสต อาตฺม-ตตฺตฺวมฺ</i><br /><i>ยาวตฺ กฺริยาสฺ ตาวทฺ อิทํ มโน ไว</i><br /><i>กรฺมาตฺมกํ เยน ศรีร-พนฺธฮ</i>
  
</div>

<div class="r r-lang-en r-verse-text">
  
  <i>เอวํ มนฮ กรฺม-วศํ ปฺรยุเงฺกฺต</i><br /><i>อวิทฺยยาตฺมนฺยฺ อุปธียมาเน</i><br /><i>ปฺรีติรฺ น ยาวนฺ มยิ วาสุเทเว</i><br /><i>น มุจฺยเต เทห-โยเคน ตาวตฺ</i>
  
</div>

<div class="r r-lang-en r-paragraph">
  <p>
  “บุคคลผู้บ้าคลั่งในการสนองประสาทสัมผัส&nbsp;&nbsp;โดยไม่รู้ว่าร่างกายวัตถุที่เต็มไปด้วยความ<wbr>ทุกข์นี้&nbsp;&nbsp;เป็นผลพวงมาจากกิจกรรมเพื่อหวังผลทางวัตถุในอดีตของตนเอง&nbsp;&nbsp;ถึงแม้ว่า<wbr>ร่างกายนี้ไม่ถาวร&nbsp;&nbsp;แต่มันก็สร้างความเดือดร้อนให้เราอยู่เสมอในหลาย&nbsp;&nbsp;ๆ&nbsp;&nbsp;ด้าน&nbsp;&nbsp;ฉะนั้นการกระทำเพื่อสนองประสาทสัมผัสมิใช่สิ่งที่ดี&nbsp;&nbsp;ตราบเท่าที่เรายังไม่ตั้งคำถามเกี่ยวกับ<wbr>บุคลิกภาพอันแท้จริงของตัวเราเอง&nbsp;&nbsp;ถือว่าชีวิตเราล้มเหลวเพราะตราบใดที่เรายังไม่รู้ถึง<wbr>บุคลิกภาพอันแท้จริงของตัวเรา&nbsp;&nbsp;เราจะทำงานเพื่อผลทางวัตถุเพื่อสนองประสาทสัมผัสและตราบใดที่เรายังหมกมุ่นอยู่ในจิตสำนึกแห่งการสนองประสาทสัมผัส&nbsp;&nbsp;เราจะต้อง<wbr>เคลื่อนย้ายออกจากร่างหนึ่งไปสู่อีกร่างหนึ่ง&nbsp;&nbsp;ถึงแม้ว่าจิตใจอาจหมกมุ่นอยู่ในกิจกรรม<wbr>เพื่อผลทางวัตถุและถูกครอบงำโดยอวิชชา&nbsp;&nbsp;แต่ถ้าเราพัฒนาความรักเพื่อการอุทิศตน<wbr>เสียสละรับใช้ต่อองค์&nbsp;&nbsp;<i>วาสุเทว</i>&nbsp;&nbsp;จากจุดนี้เท่านั้นที่เราสามารถได้รับโอกาสหลุดพ้นจาก<wbr>พันธนาการในความเป็นอยู่ทางวัตถุ”
  </p>
</div>

<div class="r r-lang-en r-paragraph">
  <p>
  ฉะนั้น&nbsp;&nbsp;<i>ชฺญาน</i>&nbsp;&nbsp;(หรือความรู้ที่ว่าตัวเราไม่ใช่ร่างวัตถุนี้แต่เป็นดวงวิญญาณ)&nbsp;&nbsp;ไม่<wbr>เพียงพอสำหรับความหลุดพ้น&nbsp;&nbsp;เราจะต้องปฏิบัติตนในสถานภาพของดวงวิญญาณ&nbsp;&nbsp;มิ<wbr>ฉะนั้น&nbsp;&nbsp;จะไม่มีหนทางหลบหนีออกไปจากพันธนาการทางวัตถุ&nbsp;&nbsp;อย่างไรก็ดี&nbsp;&nbsp;การปฏิบัติใน<wbr>&nbsp;&nbsp;<i>กฺฤษฺณ</i>&nbsp;&nbsp;จิตสำนึกมิใช่การปฏิบัติในระดับเพื่อผลทางวัตถุ&nbsp;&nbsp;แต่เป็นกิจกรรมที่ปฏิบัติด้วย<wbr>ความรู้อันสมบูรณ์จะช่วยให้เราเจริญขึ้นในความรู้ที่แท้จริง&nbsp;&nbsp;การสละผลของงานอย่าง<wbr>เดียวโดยปราศจาก&nbsp;&nbsp;<i>กฺฤษฺณ</i>&nbsp;&nbsp;จิตสำนึกมิได้ทำให้หัวใจของพันธวิญญาณบริสุทธิ์ขึ้นอย่าง<wbr>แท้จริง&nbsp;&nbsp;ตราบใดที่หัวใจยังไม่บริสุทธิ์เราต้องทำงานในระดับที่หวังผล&nbsp;&nbsp;แต่การปฏิบัติใน<wbr>&nbsp;&nbsp;<i>กฺฤษฺณ</i>&nbsp;&nbsp;จิตสำนึกจะช่วยเราให้หลบหนีจากผลของการปฏิบัติเพื่อผลทางวัตถุโดยปริยายเพื่อเราจะได้ไม่ตกลงมาสู่ระดับวัตถุ&nbsp;&nbsp;ฉะนั้น&nbsp;&nbsp;การปฏิบัติใน&nbsp;&nbsp;<i>กฺฤษฺณ</i>&nbsp;&nbsp;จิตสำนึกจึงสูงกว่าการ<wbr>สละหรือการปล่อยวางอย่างแน่นอน&nbsp;&nbsp;การสละหรือการปล่อยวางยังมีความเสี่ยงในการ<wbr>ตกลงต่ำอยู่เสมอ&nbsp;&nbsp;การสละโดยปราศจาก&nbsp;&nbsp;<i>กฺฤษฺณ</i>&nbsp;&nbsp;จิตสำนึกนั้นไม่สมบูรณ์&nbsp;&nbsp;ดังที่&nbsp;&nbsp;<i>ศฺรีล</i>&nbsp;&nbsp;<i>รูป</i>&nbsp;&nbsp;<i>โคสฺวามี</i>&nbsp;&nbsp;ได้ยืนยันไว้ใน&nbsp;&nbsp;<i>ภกฺติ-รสามฺฤต-สินฺธุ</i>&nbsp;&nbsp;(1.2.258)&nbsp;&nbsp;ว่า
  </p>
</div>

<div class="r r-lang-en r-verse-text">
  
  <i>ปฺราปญฺจิกตยา พุทฺธฺยา</i><br /><i>หริ-สมฺพนฺธิ-วสฺตุนฮ</i><br /><i>มุมุกฺษุภิฮ ปริตฺยาโค</i><br /><i>ไวราคฺยํ ผลฺคุ กตฺหฺยเต</i>
  
</div>

<div class="r r-lang-en r-paragraph">
  <p>
  “เมื่อบุคคลผู้มีความกระตือรือร้นที่จะบรรลุความหลุดพ้น&nbsp;&nbsp;สละสิ่งต่าง&nbsp;&nbsp;ๆ&nbsp;&nbsp;ที่สัมพันธ์<wbr>กับบุคลิกภาพสูงสุดแห่งพระเจ้า&nbsp;&nbsp;โดยคิดว่าสิ่งเหล่านี้เป็นวัตถุ&nbsp;&nbsp;การสละเช่นนี้ถือว่าไม่<wbr>สมบูรณ์”&nbsp;&nbsp;การเสียสละหรือการปล่อยวางที่สมบูรณ์จะเกิดขึ้นเมื่ออยู่ในความรู้ที่ว่า<wbr>ทุกสิ่งทุกอย่างที่มีอยู่เป็นขององค์&nbsp;&nbsp;<i>ภควานฺ</i>&nbsp;&nbsp;เมื่อเป็นเช่นนี้&nbsp;&nbsp;จึงไม่ควรมีผู้ใดอ้างความเป็น<wbr>เจ้าของในสิ่งใด&nbsp;&nbsp;ๆ&nbsp;&nbsp;เราควรเข้าใจว่าอันที่จริงไม่มีอะไรเป็นของใคร&nbsp;&nbsp;ดังนั้น&nbsp;&nbsp;จึงไม่มีผู้ใดจะ<wbr>ต้องไปเสียสละอะไร&nbsp;&nbsp;ผู้ที่ทราบว่าทุกสิ่งทุกอย่างเป็นสมบัติของ&nbsp;&nbsp;<i>กฺฤษฺณ</i>&nbsp;&nbsp;จะสถิตในความ<wbr>ปล่อยวางหรือเสียสละอยู่เสมอ&nbsp;&nbsp;เนื่องจากทุกสิ่งอย่างป็นของ&nbsp;&nbsp;<i>กฺฤษฺณ</i>&nbsp;&nbsp;จึงควรถูกนำมาใช้<wbr>เพื่อเป็นการรับใช้&nbsp;&nbsp;<i>กฺฤษฺณ</i>&nbsp;&nbsp;การปฏิบัติที่สมบูรณ์แบบใน&nbsp;&nbsp;<i>กฺฤษฺณ</i>&nbsp;&nbsp;จิตสำนึกเช่นนี้ดีกว่าการ<wbr>เสียสละหรือการปล่อยวางที่ฝืนธรรมชาติโดย&nbsp;&nbsp;<i>สนฺนฺยาสี</i>&nbsp;&nbsp;แห่งสถาบัน&nbsp;&nbsp;<i>มายาวาที</i>
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../5/1">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../5/3">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
