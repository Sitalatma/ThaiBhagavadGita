<!DOCTYPE html>

<html lang="en" class="no-js">
<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">

    <title>ภควัต-คีตา ฉบับเดิม โศลก 11.48</title>
    <meta name="description" content="" />

    <link rel="stylesheet" type="text/css" href="/vedabase.css">
    <link href="https://fonts.googleapis.com/css?family=Taviraj" rel="stylesheet">
    <style>
     i {font-family: 'Taviraj', serif;font-size:1.1em;}
    </style>
</head>
<body class="has-floating-menu template-chapter-advanced use-serif justify-text" font-size="3">

<div class="container first-container">



<h1 style="text-align:center;"><a href="/bg">ภควัต-คีตา ฉบับเดิม</a></h1>
<div class="r r-title-small r-chapter">
  <h1>
    <a href="../../11">
       บทที่ สิบเอ็ด
    </a>
<!-- 11 -->
  </h1>
</div>
<div class="r r-lang-en r-chapter-title r-title">
  <h2 class="section-title">
    รูปลักษณ์จักรวาล
  <h2>
</div>
<div class="bb r-verse">
  <h1>
  โศลก 48
  </h1>
</div>

<div class="r r-lang-en r-verse-text">
  
  <i>น เวท-ยชฺญาธฺยยไนรฺ น ทาไนรฺ</i><br /><i>น จ กฺริยาภิรฺ น ตโปภิรฺ อุไคฺรฮ</i><br /><i>เอวํ-รูปฮ ศกฺย อหํ นฺฤ-โลเก</i><br /><i>ทฺรษฺฏุํ ตฺวทฺ อเนฺยน กุรุ-ปฺรวีร</i>
  
</div>

<div class="r r-lang-en r-synonyms">
  <p>
  <i>น</i> - ไม่เคย, <i>เวท-ยชฺญ</i> - ด้วยการบูชา, <i>อธฺยยไนฮ</i> - หรือการศึกษาคัมภีร์พระ <i>เวท</i>, <i>น</i> - ไม่เคย, <i>ทาไนฮ</i> - ด้วยการทำบุญ, <i>น</i> - ไม่เคย, <i>จ</i> - เช่นกัน, <i>กฺริยาภิฮ</i> - ด้วยการทำบุญ, <i>น</i> - ไม่เคย, <i>ตโปภิฮ</i> - ด้วยการบำเพ็ญเพียรอย่างจริงจัง, <i>อุไคฺรฮ</i> - อย่างเคร่งครัด, <i>เอวมฺ-รูปฮ</i> - ในรูปลักษณ์นี้, <i>ศกฺยฮ</i> - สามารถ, <i>อหมฺ</i> - ข้า, <i>นฺฤ-โลเก</i> - ในโลกวัตถุนี้, <i>ทฺรษฺฏุมฺ</i> - ได้เห็น, <i>ตฺวตฺ</i> - กว่าเธอ, <i>อเนฺยน</i> - โดยผู้อื่น, <i>กุรุ-ปฺรวีร</i> - โอ้ ผู้ยอดเยี่ยมในหมู่นักรบ <i>กุรุ</i> 
  </p>
</div>

<div class="wrapper-translation">
  <h2 class="section-title">
  <em>คำแปล</em>
  <h2>
</div>

<div class="r r-lang-en r-translation">
  <p>
  โอ้&nbsp;&nbsp;ผู้ยอดเยี่ยมในหมู่นักรบแห่ง&nbsp;&nbsp;<i>กุรุ</i>&nbsp;&nbsp;ไม่เคยมีผู้ใดก่อนหน้าเธอเห็นรูปลักษณ์จักรวาลของข้านี้&nbsp;&nbsp;ไม่ว่าจากการศึกษาคัมภีร์พระ&nbsp;&nbsp;<i>เวท</i>&nbsp;&nbsp;จากการปฏิบัติพิธีบูชาต่างๆ&nbsp;&nbsp;จากการให้ทาน&nbsp;&nbsp;จากการทำบุญ&nbsp;&nbsp;หรือจากการบำเพ็ญเพียรอย่างเคร่งครัดก็ไม่มีผู้ใดสามารถเห็นรูปลักษณ์นี้ในโลกวัตถุ
  </p>
</div>

<div class="">
  <h2 class="section-title">
  <em>คำอธิบาย</em>
  <h2>
</div>

<div class="r r-lang-en r-paragraph">
  <p>
  จักษุทิพย์ในความสัมพันธ์กับประเด็นนี้ควรทำความเข้าใจอย่างชัดเจนว่า&nbsp;&nbsp;ผู้<wbr>ใดสามารถมีจักษุทิพย์?&nbsp;&nbsp;ทิพย์หมายความว่า&nbsp;&nbsp;แห่งเทพ&nbsp;&nbsp;นอกจากเราบรรลุถึงระดับทิพย์<wbr>เหมือนกับเทพ&nbsp;&nbsp;เราจะไม่สามารถมีจักษุทิพย์ได้&nbsp;&nbsp;และเทพคือใคร?&nbsp;&nbsp;ได้กล่าวไว้ในคัมภีร์<wbr>พระ&nbsp;&nbsp;<i>เวท</i>&nbsp;&nbsp;ว่า&nbsp;&nbsp;พวกที่เป็นสาวกของพระ&nbsp;&nbsp;<i>วิษฺณุ</i>&nbsp;&nbsp;คือ&nbsp;&nbsp;เทพ&nbsp;&nbsp;(<i>วิษฺณุ-ภกฺตฮ&nbsp;&nbsp;สฺมฺฤโต&nbsp;&nbsp;ไทวฮ</i>)&nbsp;&nbsp;พวกที่<wbr>ไม่เชื่อในองค์&nbsp;&nbsp;<i>ภควานฺ</i>&nbsp;&nbsp;หรือพวกที่ไม่เชื่อในพระ&nbsp;&nbsp;<i>วิษฺณุ</i>&nbsp;&nbsp;หรือพวกที่รู้เพียงส่วนที่ไร้รูปลักษณ์<wbr>ของ&nbsp;&nbsp;<i>กฺฤษฺณ</i>&nbsp;&nbsp;ไม่สามารถมีจักษุทิพย์&nbsp;&nbsp;เป็นไปไม่ได้ที่ประณาม&nbsp;&nbsp;<i>กฺฤษฺณ</i>&nbsp;&nbsp;แล้วจะมีจักษุทิพย์ใน<wbr>ขณะเดียวกัน&nbsp;&nbsp;เราไม่สามารถมีจักษุทิพย์หากไม่มาเป็นบุคคลทิพย์&nbsp;&nbsp;อีกนัยหนึ่ง&nbsp;&nbsp;พวกที่มี<wbr>จักษุทิพย์จะสามารถเห็นสิ่งที่&nbsp;&nbsp;<i>อรฺชุน</i>&nbsp;&nbsp;ทรงเห็น
  </p>
</div>

<div class="r r-lang-en r-paragraph">
  <p>
  <i>ภควทฺ-คีตา</i>&nbsp;&nbsp;ได้พรรณนาถึงรูปลักษณ์จักรวาล&nbsp;&nbsp;ถึงแม้การพรรณนานี้ไม่เคยมีผู้<wbr>ใดรู้มาก่อน&nbsp;&nbsp;<i>อรฺชุน</i>&nbsp;&nbsp;บัดนี้&nbsp;&nbsp;เ&nbsp;&nbsp;<i>ราม</i>&nbsp;&nbsp;ีแนวความคิดบางอย่างเกี่ยวกับ&nbsp;&nbsp;<i>วิศฺว-รูป</i>&nbsp;&nbsp;หลังจาก<wbr>เหตุการณ์นี้&nbsp;&nbsp;บุคคลที่เป็นทิพย์จริง&nbsp;&nbsp;ๆ&nbsp;&nbsp;สามารถเห็นรูปลักษณ์จักรวาลขององค์&nbsp;&nbsp;<i>ภควานฺ</i>&nbsp;&nbsp;แต่เราไม่สามารถเป็นทิพย์หากไม่มาเป็นสาวกผู้บริสุทธิ์ของ&nbsp;&nbsp;<i>กฺฤษฺณ</i>&nbsp;&nbsp;อย่างไรก็ดีสาวก<wbr>ผู้ที่อยู่ในธรรมชาติทิพย์จริงและมีจักษุทิพย์&nbsp;&nbsp;จะไม่สนใจในการเห็นรูปลักษณ์จักรวาล<wbr>ขององค์&nbsp;&nbsp;<i>ภควานฺ</i>&nbsp;&nbsp;เท่าใดนัก&nbsp;&nbsp;ดังที่ได้อธิบายในโศลกก่อนหน้านี้&nbsp;&nbsp;<i>อรฺชุน</i>&nbsp;&nbsp;ทรงปรารถนาที่<wbr>จะเห็นรูปลักษณ์สี่กรขององค์&nbsp;&nbsp;<i>กฺฤษฺณ</i>&nbsp;&nbsp;ในรูปพระ&nbsp;&nbsp;<i>วิษฺณุ</i>&nbsp;&nbsp;อันที่จริงท่านทรงกลัวรูปลักษณ์<wbr>จักรวาล
  </p>
</div>

<div class="r r-lang-en r-paragraph">
  <p>
  โศลกนี้มีคำพูดสำคัญ&nbsp;&nbsp;ๆ&nbsp;&nbsp;เช่น&nbsp;&nbsp;<i>เวท-ยชฺญาธฺยยไนฮ</i>&nbsp;&nbsp;ซึ่งหมายถึง&nbsp;&nbsp;การศึกษา<wbr>วรรณกรรมพระ&nbsp;&nbsp;<i>เวท</i>&nbsp;&nbsp;และเรื่องราวกฎเกณฑ์ในพิธีบูชา&nbsp;&nbsp;พระ&nbsp;&nbsp;<i>เวท</i>&nbsp;&nbsp;หมายถึงวรรณกรรม<wbr>พระ&nbsp;&nbsp;<i>เวท</i>&nbsp;&nbsp;ทั้งหมด&nbsp;&nbsp;เช่น&nbsp;&nbsp;พระ&nbsp;&nbsp;<i>เวท</i>&nbsp;&nbsp;ทั้งสี่เล่ม&nbsp;&nbsp;(<i>ฤคฺ,ยชุรฺ,สาม</i>&nbsp;&nbsp;และ&nbsp;&nbsp;<i>อตฺหรฺว</i>)&nbsp;&nbsp;และ&nbsp;&nbsp;<i>ปุราณ</i>ทั้งสิบแปดเล่ม&nbsp;&nbsp;<i>อุปนิษทฺ</i>&nbsp;&nbsp;และ&nbsp;&nbsp;<i>เวทานฺต-สูตฺร</i>&nbsp;&nbsp;เราสามารถศึกษาคัมภีร์เหล่านี้ที่บ้าน<wbr>หรือที่ใดก็ได้&nbsp;&nbsp;ในทำนองเดียวกันมี&nbsp;&nbsp;<i>สูตฺร</i>&nbsp;&nbsp;เช่น&nbsp;&nbsp;<i>กลฺป-สูตฺร</i>&nbsp;&nbsp;และ&nbsp;&nbsp;<i>มีมาํสา-สูตฺร</i>&nbsp;&nbsp;เพื่อ<wbr>ศึกษาพิธีกรรมบวงสรวงบูชา&nbsp;&nbsp;<i>ทาไนฮ</i>&nbsp;&nbsp;หมายถึงการให้ทานซึ่งถวายให้แก่ผู้ที่เหมาะสม<wbr>เช่นบุคคลผู้ที่ปฏิบัติรับใช้ด้วยความรักทิพย์ต่อองค์&nbsp;&nbsp;<i>ภควานฺ</i>&nbsp;&nbsp;เช่น&nbsp;&nbsp;<i>พฺราหฺมณ&nbsp;&nbsp;ไวษฺณว</i>&nbsp;&nbsp;ในทำนองเดียวกัน&nbsp;&nbsp;“การทำบุญ”&nbsp;&nbsp;หมายถึง&nbsp;&nbsp;<i>อคฺนิ-โหตฺร</i>&nbsp;&nbsp;และหน้าที่ที่ได้กำหนดไว้<wbr>สำหรับวรรณะต่าง&nbsp;&nbsp;ๆ&nbsp;&nbsp;การอาสายอมทำให้ร่างกายเจ็บปวดบ้างเรียกว่า&nbsp;&nbsp;<i>ตปสฺย</i>&nbsp;&nbsp;ดังนั้นเราสามารถปฏิบัติตามรายการทั้งหมดนี้&nbsp;&nbsp;ยอมรับการบำเพ็ญเพียรทางร่างกาย&nbsp;&nbsp;การให้<wbr>ทาน&nbsp;&nbsp;การศึกษาคัมภีร์พระ&nbsp;&nbsp;<i>เวท</i>&nbsp;&nbsp;ฯลฯ&nbsp;&nbsp;แต่นอกจากมาเป็นสาวกเหมือนกับ&nbsp;&nbsp;<i>อรฺชุน</i>&nbsp;&nbsp;มิฉะนั้น<wbr>เป็นไปไม่ได้ที่จะเห็นรูปลักษณ์จักรวาล&nbsp;&nbsp;พวกที่ไม่เชื่อในรูปลักษณ์จินตนาการว่าได้เห็น<wbr>รูปลักษณ์จักรวาลขององค์&nbsp;&nbsp;<i>ภควานฺ</i>&nbsp;&nbsp;แต่จาก&nbsp;&nbsp;<i>ภควทฺ-คีตา</i>&nbsp;&nbsp;เราเข้าใจว่าพวกไม่เชื่อในรูป<wbr>ลักษณ์ไม่ใช่สาวก&nbsp;&nbsp;ดังนั้น&nbsp;&nbsp;จึงไม่สามารถเห็นรูปลักษณ์จักรวาลของพระองค์ได้
  </p>
</div>

<div class="r r-lang-en r-paragraph">
  <p>
  มีหลายคนสร้างอวตารต่าง&nbsp;&nbsp;ๆ&nbsp;&nbsp;และอวดอ้างอย่างผิด&nbsp;&nbsp;ๆ&nbsp;&nbsp;ว่ามนุษย์ธรรมดาเป็น<wbr>องค์อวตาร&nbsp;&nbsp;แต่นี่เป็นความโง่เขลาเบาปัญญาทั้งสิ้น&nbsp;&nbsp;เราควรปฏิบัติตามหลักธรรมของ&nbsp;&nbsp;<i>ภควทฺ-คีตา</i>&nbsp;&nbsp;มิฉะนั้น&nbsp;&nbsp;เป็นไปไม่ได้ที่จะบรรลุถึงความรู้ทิพย์อย่างสมบูรณ์&nbsp;&nbsp;แม้จะถือว่า&nbsp;&nbsp;<i>ภควทฺ-คีตา</i>&nbsp;&nbsp;เป็นระดับประถมศึกษาของศาสตร์แห่งองค์&nbsp;&nbsp;<i>ภควานฺ</i>&nbsp;&nbsp;ถึงกระนั้นก็มีความ<wbr>สมบูรณ์พอที่จะทำให้เราแยกแยะว่าอะไรคืออะไร&nbsp;&nbsp;เหล่าสาวกของอวตารจอมปลอม<wbr>อาจกล่าวว่า&nbsp;&nbsp;พวกตนก็เห็นอวตารทิพย์รูปลักษณ์จักรวาลขององค์&nbsp;&nbsp;<i>ภควานฺ</i>&nbsp;&nbsp;เช่นกัน&nbsp;&nbsp;แต่<wbr>เช่นนี้ยอมรับไม่ได้&nbsp;&nbsp;เพราะได้กล่าวไว้อย่างชัดเจน&nbsp;&nbsp;ณ&nbsp;&nbsp;ที่นี้&nbsp;&nbsp;ว่า&nbsp;&nbsp;นอกจากมาเป็นสาวกของ<wbr>&nbsp;&nbsp;<i>กฺฤษฺณ</i>&nbsp;&nbsp;มิฉะนั้น&nbsp;&nbsp;จะไม่สามารถเห็นรูปลักษณ์จักรวาลขององค์&nbsp;&nbsp;<i>ภควานฺ</i>&nbsp;&nbsp;ดังนั้น&nbsp;&nbsp;ก่อนอื่น<wbr>เขาต้องมาเป็นสาวกผู้บริสุทธิ์ของ&nbsp;&nbsp;<i>กฺฤษฺณ</i>&nbsp;&nbsp;จากนั้น&nbsp;&nbsp;จึงอ้างได้ว่าตนสามารถแสดงรูป<wbr>ลักษณ์จักรวาลที่ได้เห็นมา&nbsp;&nbsp;สาวกของ&nbsp;&nbsp;<i>กฺฤษฺณ</i>&nbsp;&nbsp;ไม่ยอมรับอวตารจอมปลอม&nbsp;&nbsp;หรือบรรดา<wbr>สาวกของอวตารจอมปลอม
  </p>
</div>

    <div class="row">
        <div class="col-12">
            <ul class="mini-pager mt-2 pb-4">
                
                    <li class="pager-prev"><a class="btn" href="../../11/47">
                        <i class="fa fa-chevron-left"></i>
                        
                            
                            Previous
                        
                    </a></li>

                
                
                    <li class="pager-next"><a class="btn" href="../../11/49">
                        
                            
                            Next
                        
                        <i class="fa fa-chevron-right"></i>
                    </a></li>
                
            </ul>
        </div>
    </div>



</div>
</body>
</html>
