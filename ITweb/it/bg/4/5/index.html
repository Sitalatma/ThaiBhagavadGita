<!DOCTYPE html>

<html lang="th">
<head>
   <meta charset="utf-8">
   <title>ภควัต-คีตา ฉบับเดิม โศลก 4.5</title>

   <link rel='stylesheet' id='divi-fonts-css'  href='https://fonts.googleapis.com/css?family=Open+Sans:300italic,400italic,600italic,700italic,800italic,400,300,600,700,800&#038;subset=latin,latin-ext' type='text/css' media='all' />
   <link rel='stylesheet' id='et-gf-thai-css'  href='https://fonts.googleapis.com/earlyaccess/notosansthai.css' type='text/css' media='all' />

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/mp1fyr8d/bmfmo.css" media="all"/>
   <link rel="stylesheet" type="text/css" href="https://books.iskconthailand.com/wp-content/cache/wpfc-minified/qlw91dnk/bmfmo.css" media="all"/>

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/868c5g01/c813i.css" media="all"/>
<style type="text/css" id="custom-background-css">
body.custom-background { background-color: #f9e6ca; }
</style>
</head>
<body class="page-template-default page page-id-21 page-parent page-child parent-pageid-10 custom-background et_button_no_icon et_pb_button_helper_class et_non_fixed_nav et_show_nav et_hide_primary_logo et_hide_mobile_logo et_cover_background et_pb_gutter linux et_pb_gutters3 et_primary_nav_dropdown_animation_fade et_secondary_nav_dropdown_animation_fade et_pb_footer_columns4 et_header_style_left et_pb_pagebuilder_layout et_no_sidebar et_divi_theme et-db et_minified_js et_minified_css">
<div class="bg-content" style="width:80%;margin-left:auto;margin-right:auto;">


<h1 style="text-align:center;"><a href="/bg">ภควัต-คีตา ฉบับเดิม</a></h1>
  <h1 class="chapter-title">
    <a href="../../4">
       บทที่-สี่
    </a>
<!-- 4 -->
  </h1>
  <h1 class="chapter-title">
    ความรู้ทิพย์
  </h1>
  <h2 class="text">
    โศลก 5
  </h2>
  <div class="devanagari">
    
      <div>
        श्रीभगवानुवाच ।
        <br>
        बहूनि मे व्यतीतानि जन्मानि तव चार्जुन
        <br>
        तान्यहं वेद सर्वाणि न त्वं वेत्थ परन्तप ॥ ४.५ ॥
      </div>
      
  </div>
  <div class="sans">

  
  <em>ชรี-บะกะวาน อุวาชะ</em><br /><em>บะฮูนิ เม วิยะทีทานิ<br />จันมานิ ทะวะ ชารจุนะ</em><br /><em>ทานิ อะฮัม เวดะ สารวาณิ<br />นะ ทวัม เวททะ พะรันทะพะ</em>
  
  </div>

  <div class="wbw">

  
  <em>ชรี-บะกะวาน อุวาชะ</em>&nbsp;&nbsp;-&nbsp;&nbsp;บุคลิกภาพแห่งพระเจ้าตรัส<em>, บะฮูนิ</em>&nbsp;&nbsp;-&nbsp;&nbsp;หลาย, <em>เม</em>&nbsp;&nbsp;-&nbsp;&nbsp;ของข้า, วิยะที<wbr>ทานิ-ได้ผ่านมา, <em>จันมานิ</em>&nbsp;&nbsp;-&nbsp;&nbsp;เกิด, <em>ทะวะ</em>&nbsp;&nbsp;-&nbsp;&nbsp;ของเธอ, <em>ชะ</em>&nbsp;&nbsp;-&nbsp;&nbsp;และเช่นกัน, <em>อารจุนะ</em>&nbsp;&nbsp;-&nbsp;&nbsp;โอ้ อารจุนะ,<wbr>ทานิ-เหล่านั้น, <em>อะฮัม</em>&nbsp;&nbsp;-&nbsp;&nbsp;ข้า, <em>เวดะ</em>&nbsp;&nbsp;-&nbsp;&nbsp;ทราบ, <em>สารวาณิ</em>&nbsp;&nbsp;-&nbsp;&nbsp;ทั้งหมด, <em>นะ</em>&nbsp;&nbsp;-&nbsp;&nbsp;ไม่, <em>ทวัม</em> -เธอ, <em>เวททะ</em>&nbsp;&nbsp;-&nbsp;&nbsp;ทราบ, <em>พะรันทะพะ</em>&nbsp;&nbsp;-&nbsp;&nbsp;โอ้ ผู้กำราบศัตรู
  
  </div>

  <div class="text-title">
  คำแปล
  </div>
  <div class="trans">

  
  บุคลิกภาพแห่งพระเจ้าตรัสว่า&nbsp;&nbsp;หลายต่อหลายชาติทั้งเธอและข้าได้ผ่านมา&nbsp;&nbsp;ข้า<wbr>สามารถระลึกได้ทุก&nbsp;&nbsp;ๆ&nbsp;&nbsp;ชาติ&nbsp;&nbsp;แต่เธอจำไม่ได้&nbsp;&nbsp;โอ้&nbsp;&nbsp;ผู้กำราบศัตรู
  
  </div>

  <div class="text-title">
  คำอธิบาย
  </div>
  <div class="purport">

  
  ใน&nbsp;&nbsp;<em>บระฮมะ-สัมฮิทา</em>&nbsp;&nbsp;(5.33)&nbsp;&nbsp;เรามีข้อมูลเกี่ยวกับอวตารต่าง&nbsp;&nbsp;ๆ&nbsp;&nbsp;ขององค์<wbr>ภควานมากมาย&nbsp;&nbsp;ได้กล่าวไว้ดังนี้
  
  </div>

  <div class="sans">

  
  <em>อดไวทัม อัชยุทัม อนาดิม อนันทะ-รูพัม<br />อาดยัม พุราณะ-พุรุชัม นะวะ-โยวะนัม ชะ</em><br /><em>เวเดชุ ดุรลาบัม อดุรละบัม อาทมะ-บัคโท<br />โกวินดัม อาดิ-พุรุชัม ทัม อฮัม บะจามิ</em>
  
  </div>

  <div class="purport">

  
  “ข้าขอบูชาบุคลิกภาพสูงสุดแห่งพระเจ้า&nbsp;&nbsp;โกวินดะ&nbsp;&nbsp;(คริชณะ)&nbsp;&nbsp;ผู้ทรงเป็นบุคคลแรกที่มี<wbr>ความสมบูรณ์บริบูรณ์&nbsp;&nbsp;ไม่มีข้อผิดพลาด&nbsp;&nbsp;ไม่มีจุดเริ่มต้น&nbsp;&nbsp;แม้ว่าทรงอวตารมาในรูปลักษณ์<wbr>ไม่มีที่สิ้นสุด&nbsp;&nbsp;พระองค์ยังทรงเป็นภควานองค์แรกเหมือนเดิม&nbsp;&nbsp;อาวุโสที่สุด&nbsp;&nbsp;และทรง<wbr>ปรากฏอยู่ในรูปของชายหนุ่มผู้สดใสอยู่เสมอ&nbsp;&nbsp;รูปลักษณ์ที่เป็นอมตะ&nbsp;&nbsp;เปี่ยมไปด้วยความ<wbr>สุขเกษมสำราญ&nbsp;&nbsp;และสัพพัญญูของพระองค์นี้&nbsp;&nbsp;โดยทั่วไปแม้นักวิชาการพระเวทที่ดีที่สุด<wbr>ยังไม่เข้าใจ&nbsp;&nbsp;แต่รูปลักษณ์เหล่านี้จะปรากฏอยู่เสมอกับสาวกบริสุทธิ์ผู้ไร้มลทินเจือปน”
  
  </div>

  <div class="purport">

  
  ได้กล่าวไว้ใน&nbsp;&nbsp;<em>บระฮมะ-สะมฮิทา</em>&nbsp;&nbsp;(5.39)&nbsp;&nbsp;อีกเช่นกันว่า
  
  </div>

  <div class="sans">

  
  <em>รามาดิ-มูรทิชุ คะลา-นิยะเมนะ ทิชทัน<br />นานาวะทารัม อคะโรด บุวะเนชู คินทุ</em><br /><em>คริชณะฮ สวะยัม สะมะบะวัท พะระมะฮ พุมาน โย<br />โกวินดัม อาดิ-พุรุชัม ทัม อฮัม บะจะม</em>
  
  </div>

  <div class="purport">

  
  “ข้าขอบูชาบุคลิกภาพสูงสุดแห่งพระเจ้า&nbsp;&nbsp;โกวินดะ&nbsp;&nbsp;(คริชณะ)&nbsp;&nbsp;ผู้สถิตในอวตารต่าง&nbsp;&nbsp;ๆ<wbr>เสมอ&nbsp;&nbsp;เช่น&nbsp;&nbsp;รามะ&nbsp;&nbsp;นริสิมฮะ&nbsp;&nbsp;และในอนุอวตารอีกมากมายเช่นกัน&nbsp;&nbsp;แต่ทรงเป็นภควานองค์<wbr>เดิมผู้ทรงพระนามว่าคริชณะ&nbsp;&nbsp;และทรงอวตารด้วยพระองค์เองเช่นกัน”
  
  </div>

  <div class="purport">

  
  ในคัมภีร์พระเวทได้กล่าวไว้เช่นกันว่า&nbsp;&nbsp;องค์ภควานแม้ทรงเป็นหนึ่งไม่มีสอง&nbsp;&nbsp;ยัง<wbr>ทรงปรากฏพระวรกายในรูปลักษณ์ต่าง&nbsp;&nbsp;ๆ&nbsp;&nbsp;มากมาย&nbsp;&nbsp;เหมือนกับมณี&nbsp;&nbsp;<em>ไวดุรยะ</em>&nbsp;&nbsp;ซึ่งเปลี่ยน<wbr>สีแต่ยังคงเป็นหนึ่ง&nbsp;&nbsp;รูปลักษณ์อันหลากหลายทั้งหมดขององค์ภควาน&nbsp;&nbsp;สาวกบริสุทธิ์<wbr>ผู้ไร้มลทินจึงจะเข้าใจ&nbsp;&nbsp;มิใช่เพียงแต่ศึกษาคัมภีร์พระเวท&nbsp;&nbsp;(<em>เวเดชุ&nbsp;&nbsp;ดุรละบัม&nbsp;&nbsp;อดุรละบัม&nbsp;&nbsp;อาทมะ-บัคโท</em>)&nbsp;&nbsp;สาวกเช่นอารจุนะทรงเป็นสหายสนิทขององค์ภควานเสมอ&nbsp;&nbsp;เมื่อใดที่<wbr>องค์ภควานทรงอวตารเหล่าสาวกจะอวตารมาร่วมด้วยเช่นเดียวกันเพื่อรับใช้พระองค์<wbr>ในขีดความสามารถของตนที่แตกต่างกันไป&nbsp;&nbsp;อารจุนะทรงเป็นหนึ่งในจำนวนสาวกเหล่า<wbr>นี้&nbsp;&nbsp;ในโศลกนี้เราเข้าใจได้ว่าหลายล้านปีมาแล้วเมื่อองค์ชรีคริชณะตรัส&nbsp;&nbsp;<em>ภควัต-คีตา</em>&nbsp;&nbsp;แก่<wbr>สุริยเทพวิวัสวาน&nbsp;&nbsp;อารจุนะในขีดความสามารถที่แตกต่างกันก็ทรงปรากฏเช่นเดียวกัน<wbr>ข้อแตกต่างระหว่างองค์ภควานและอารจุนะคือ&nbsp;&nbsp;องค์ภควานทรงจำเหตุการณ์ได้ใน<wbr>ขณะที่อารจุนะทรงจำไม่ได้&nbsp;&nbsp;นี่คือข้อแตกต่างระหว่างสิ่งมีชีวิตผู้เป็นละอองอณูและ<wbr>องค์ภควาน&nbsp;&nbsp;แม้อารจุนะจะทรงได้รับการยกย่อง&nbsp;&nbsp;ณ&nbsp;&nbsp;ที่นี้ว่าเป็นวีรบุรุษผู้ยิ่งใหญ่สามารถ<wbr>กำราบศัตรู&nbsp;&nbsp;แต่ไม่สามารถเรียกความจำกับสิ่งที่เกิดขึ้นในชาติก่อนให้กลับคืนมาได้<wbr>ฉะนั้น&nbsp;&nbsp;สิ่งมีชีวิตไม่ว่าจะยิ่งใหญ่แค่ไหนในการประเมินค่าทางวัตถุจะไม่มีวันเทียบเท่า<wbr>องค์ภควานได้&nbsp;&nbsp;ผู้ใดเป็นสหายสนิทขององค์ภควานแน่นอนว่าเป็นบุคคลผู้หลุดพ้นแล้ว<wbr>แต่ถึงอย่างไรก็ไม่สามารถเทียบเท่ากับองค์ภควานได้&nbsp;&nbsp;<em>บระฮมะ-สัมฮิทา</em>&nbsp;&nbsp;ได้อธิบาย<wbr>ถึงองค์ภควานว่าทรงเป็นผู้ที่ไม่มีความผิดพลาด&nbsp;&nbsp;(<em>อัชยุทะ</em>)&nbsp;&nbsp;หมายความว่าทรงไม่เคยลืม<wbr>พระองค์เองแม้จะมาสัมผัสกับวัตถุ&nbsp;&nbsp;ดังนั้น&nbsp;&nbsp;องค์ภควานและสิ่งมีชีวิตจะไม่มีวันเทียบเท่า<wbr>กันได้ไม่ว่าในกรณีใด&nbsp;&nbsp;แม้กระทั่งสิ่งมีชีวิตที่หลุดพ้นแล้วเหมือนกับอารจุนะ&nbsp;&nbsp;แม้อารจุนะ<wbr>ทรงเป็นสาวกขององค์ภควาน&nbsp;&nbsp;บางครั้งทรงลืมธรรมชาติขององค์ภควาน&nbsp;&nbsp;แต่ด้วยพระ<wbr>กรุณาธิคุณของพระองค์&nbsp;&nbsp;สาวกสามารถเข้าใจสภาวะที่ไม่มีข้อผิดพลาดขององค์<wbr>ภควานได้ทันที&nbsp;&nbsp;ในขณะที่ผู้ไม่ใช่สาวกหรือมารไม่สามารถเข้าใจธรรมชาติทิพย์นี้&nbsp;&nbsp;ฉะนั้น<wbr>คำอธิบายใน&nbsp;&nbsp;<em>คีตา</em>&nbsp;&nbsp;เหล่านี้สมองมารไม่สามารถเข้าใจได้&nbsp;&nbsp;องค์ชรีคริชณะทรงจำสิ่งที่<wbr>กระทำเมื่อล้าน&nbsp;&nbsp;ๆ&nbsp;&nbsp;ปีก่อนหน้านี้&nbsp;&nbsp;แต่อารจุนะทรงไม่สามารถจำได้&nbsp;&nbsp;ถึงแม้ว่าทั้งคริชณะและ<wbr>อารจุนะทรงเป็นอมตะโดยธรรมชาติ&nbsp;&nbsp;เราอาจพิจารณา&nbsp;&nbsp;ณ&nbsp;&nbsp;ที่นี้ว่า&nbsp;&nbsp;สิ่งมีชีวิตลืมทุกสิ่งทุก<wbr>อย่างเนื่องมาจากการเปลี่ยนร่างกาย&nbsp;&nbsp;แต่องค์ภควานทรงจำได้เพราะทรงมิได้เปลี่ยนร่าง&nbsp;&nbsp;<em>สัช-ชิด-อานันดะ</em>&nbsp;&nbsp;ของพระองค์&nbsp;&nbsp;ทรงเป็น&nbsp;&nbsp;<em>อดไวทะ</em>&nbsp;&nbsp;หมายความว่าไม่มีข้อแตกต่างระหว่าง<wbr>พระวรกายและวิญญาณของพระองค์&nbsp;&nbsp;ทุกสิ่งทุกอย่างที่สัมพันธ์กับพระองค์เป็นทิพย์&nbsp;&nbsp;ใน<wbr>ขณะที่พันธวิญญาณแตกต่างจากร่างวัตถุของตน&nbsp;&nbsp;และเนื่องจากร่างขององค์ภควานและ<wbr>ดวงวิญญาณเหมือนกัน&nbsp;&nbsp;สภาวะขององค์ภควานจึงทรงแตกต่างจากสิ่งมีชีวิตโดยทั่วไป<wbr>เสมอ&nbsp;&nbsp;แม้ในขณะที่พระองค์เสด็จมาในระดับวัตถุ&nbsp;&nbsp;พวกมารไม่สามารถปรับตนเองให้เข้า<wbr>กับธรรมชาติทิพย์ขององค์ภควานได้&nbsp;&nbsp;ซึ่งพระองค์จะทรงอธิบายในโศลกต่อไป
  
  </div>

<ul>
   <li><a href="../../4/4">
         Previous
   </a></li>
   <li><a href="../../4/6">
         Next
   <i></i>
   </a></li>
</ul>
</div>

</body>
</html>
