<!DOCTYPE html>

<html lang="th">
<head>
   <meta charset="utf-8">
   <title>ภควัต-คีตา ฉบับเดิม โศลก 4.10</title>

   <link rel='stylesheet' id='divi-fonts-css'  href='https://fonts.googleapis.com/css?family=Open+Sans:300italic,400italic,600italic,700italic,800italic,400,300,600,700,800&#038;subset=latin,latin-ext' type='text/css' media='all' />
   <link rel='stylesheet' id='et-gf-thai-css'  href='https://fonts.googleapis.com/earlyaccess/notosansthai.css' type='text/css' media='all' />

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/mp1fyr8d/bmfmo.css" media="all"/>
   <link rel="stylesheet" type="text/css" href="https://books.iskconthailand.com/wp-content/cache/wpfc-minified/qlw91dnk/bmfmo.css" media="all"/>

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/868c5g01/c813i.css" media="all"/>
<style type="text/css" id="custom-background-css">
body.custom-background { background-color: #f9e6ca; }
</style>
</head>
<body class="page-template-default page page-id-21 page-parent page-child parent-pageid-10 custom-background et_button_no_icon et_pb_button_helper_class et_non_fixed_nav et_show_nav et_hide_primary_logo et_hide_mobile_logo et_cover_background et_pb_gutter linux et_pb_gutters3 et_primary_nav_dropdown_animation_fade et_secondary_nav_dropdown_animation_fade et_pb_footer_columns4 et_header_style_left et_pb_pagebuilder_layout et_no_sidebar et_divi_theme et-db et_minified_js et_minified_css">
<div class="bg-content" style="width:80%;margin-left:auto;margin-right:auto;">


<h1 style="text-align:center;"><a href="/bg">ภควัต-คีตา ฉบับเดิม</a></h1>
  <h1 class="chapter-title">
    <a href="../../4">
       บทที่-สี่
    </a>
<!-- 4 -->
  </h1>
  <h1 class="chapter-title">
    ความรู้ทิพย์
  </h1>
  <h2 class="text">
    โศลก 10
  </h2>
  <div class="devanagari">
    
      <div>
        वीतरागभयक्रोधा मन्मया मामुपाश्रिताः ।
        <br>
        बहवो ज्ञानतपसा पूता मद्भावमागताः ॥ ४.१० ॥
      </div>
      
  </div>
  <div class="sans">

  
  <em>วีทะ-รากะ-บะยะ-โครดา<br />มัน-มะยา มาม อุพาชริทาฮ</em><br /><em>บะฮะโว กยานะ-ทะพะสา<br />พูทา มัด-บาวัม อากะทาฮ</em>
  
  </div>

  <div class="wbw">

  
  <em>วีทะ</em>&nbsp;&nbsp;-&nbsp;&nbsp;อิสระจาก<em>, รากะ</em>&nbsp;&nbsp;-&nbsp;&nbsp;การยึดติด, <em>บะยะ</em>&nbsp;&nbsp;-&nbsp;&nbsp;ความกลัว, <em>โครดาฮ</em>&nbsp;&nbsp;-&nbsp;&nbsp;และความโกรธ, <em>มัท</em>&nbsp;&nbsp;-&nbsp;&nbsp;<em>มะยา</em>&nbsp;&nbsp;-&nbsp;&nbsp;ในข้าอย่างสมูรณ์, <em>มาม</em>&nbsp;&nbsp;-&nbsp;&nbsp;ในข้า, <em>อุพาชริทาฮ</em>&nbsp;&nbsp;-&nbsp;&nbsp;สถิตอย่างสมบูรณ์, <em>บะฮะวะฮ</em>&nbsp;&nbsp;-&nbsp;&nbsp;<wbr>มากมาย, <em>กยานะ</em>&nbsp;&nbsp;-&nbsp;&nbsp;แห่งความรู้, <em>ทะพะสา</em>&nbsp;&nbsp;-&nbsp;&nbsp;ด้วยการบำเพ็ญเพียร, <em>พูทาฮ</em>&nbsp;&nbsp;-&nbsp;&nbsp;บริสุทธิ์, <em>มัด-บาวัม</em>&nbsp;&nbsp;-&nbsp;&nbsp;<wbr>ความรักทิพย์ต่อข้า, <em>อากะทาฮ</em>&nbsp;&nbsp;-&nbsp;&nbsp;บรรลุถึง
  
  </div>

  <div class="text-title">
  คำแปล
  </div>
  <div class="trans">

  
  มีอิสรเสรีจากการยึดติด&nbsp;&nbsp;ความกลัว&nbsp;&nbsp;และความโกรธ&nbsp;&nbsp;ซึมซาบอย่างเต็มเปี่ยมใน<wbr>ข้า&nbsp;&nbsp;และยึดข้าเป็นที่พึ่ง&nbsp;&nbsp;บุคคลมากมายในอดีตได้รับความบริสุทธิ์ด้วยความรู้แห่ง<wbr>ข้า&nbsp;&nbsp;และบรรลุถึงความรักทิพย์ต่อข้า
  
  </div>

  <div class="text-title">
  คำอธิบาย
  </div>
  <div class="purport">

  
  ดังที่ได้อธิบายก่อนหน้านี้ว่าเป็นการยากมากสำหรับผู้มีความเสน่หามาก<wbr>ทางวัตถุที่จะเข้าใจธรรมชาติของบุคลิกภาพแห่งสัจธรรมสูงสุด&nbsp;&nbsp;โดยทั่วไปผู้ยึดติดกับ<wbr>แนวคิดชีวิตทางร่างกายจะซึมซาบอยู่ในลัทธิวัตถุนิยม&nbsp;&nbsp;เกือบเป็นไปไม่ได้สำหรับคน<wbr>พวกนี้ที่จะเข้าใจว่าองค์ภควานทรงเป็นบุคคลได้อย่างไร&nbsp;&nbsp;นักวัตถุนิยมเช่นนี้ไม่สามารถ<wbr>แม้แต่จะจินตนาการว่ามีร่างทิพย์ที่ไม่มีวันเสื่อมสลาย&nbsp;&nbsp;เต็มไปด้วยความรู้&nbsp;&nbsp;และมีความ<wbr>ปลื้มปิติสุขชั่วกัลปวสาน&nbsp;&nbsp;ในแนวคิดทางวัตถุ&nbsp;&nbsp;ร่างกายเสื่อมสลาย&nbsp;&nbsp;เต็มไปด้วยอวิชชา<wbr>และความทุกข์&nbsp;&nbsp;ฉะนั้น&nbsp;&nbsp;ผู้คนโดยทั่วไปจะรักษาแนวคิดเช่นเดียวกับร่างกายนี้อยู่ภายในใจ<wbr>เมื่อได้รับข้อมูลเกี่ยวกับรูปลักษณ์ส่วนพระองค์ขององค์ภควาน&nbsp;&nbsp;สำหรับนักวัตถุนิยม<wbr>ประเภทนี้&nbsp;&nbsp;ปรากฏการณ์ทางวัตถุที่ยิ่งใหญ่มโหฬารคือสิ่งสูงสุด&nbsp;&nbsp;ดังนั้น&nbsp;&nbsp;จึงพิจารณาว่า<wbr>องค์ภควานไร้รูปลักษณ์&nbsp;&nbsp;และเนื่องจากซึมซาบอยู่ในวัตถุมาก&nbsp;&nbsp;แนวคิดว่าจะมีบุคลิกภาพ<wbr>หลังหลุดพ้นจากโลกวัตถุแล้วทำให้เกิดความกลัว&nbsp;&nbsp;เมื่อได้รับข้อมูลว่าชีวิตทิพย์ยังเป็น<wbr>ปัจเจกบุคคลและมีบุคลิกภาพเช่นเดียวกัน&nbsp;&nbsp;รู้สึกกลัวที่จะมาเป็นบุคคลอีกครั้งหนึ่ง&nbsp;&nbsp;ดัง<wbr>นั้นโดยธรรมชาติพวกเขาชอบกลืนหายเข้าไปในความว่างเปล่าที่ไร้รูปลักษณ์มากกว่า<wbr>โดยเปรียบเทียบสิ่งมีชีวิตเหมือนกับฟองน้ำในมหาสมุทรที่กลืนหายเข้าไปในมหาสมุทร<wbr>นี่คือความสมบูรณ์สูงสุดแห่งชีวิตทิพย์ที่บรรลุโดยไร้ปัจเจกบุคลิกภาพ&nbsp;&nbsp;เช่นนี้&nbsp;&nbsp;เป็นระดับ<wbr>ชีวิตที่น่ากลัวแบบหนึ่ง&nbsp;&nbsp;ซึ่งขาดความรู้อย่างสมบูรณ์แห่งชีวิตทิพย์&nbsp;&nbsp;นอกจากนั้นยังมี<wbr>หลายคนที่ไม่สามารถเข้าใจชีวิตทิพย์ได้เลย&nbsp;&nbsp;พวกนี้รู้สึกอึดอัดจากหลายทฤษฎีและข้อ<wbr>ขัดแย้งต่าง&nbsp;&nbsp;ๆ&nbsp;&nbsp;นานาในการคาดคะเนทางปรัชญา&nbsp;&nbsp;ในที่สุดก็รู้สึกเบื่อหน่าย&nbsp;&nbsp;โมโห&nbsp;&nbsp;และ<wbr>สรุปอย่างโง่&nbsp;&nbsp;ๆ&nbsp;&nbsp;ว่าไม่มีแหล่งกำเนิดสูงสุด&nbsp;&nbsp;ทุกสิ่งทุกอย่างว่างเปล่า&nbsp;&nbsp;บุคคลเช่นนี้อยู่ใน<wbr>สภาวะชีวิตที่ป่วยเป็นโรค&nbsp;&nbsp;บางคนยึดติดทางวัตถุมาก&nbsp;&nbsp;ดังนั้น&nbsp;&nbsp;จึงไม่ได้ให้ความสนใจกับ<wbr>ชีวิตทิพย์&nbsp;&nbsp;บางคนต้องการกลืนหายเข้าไปในแหล่งกำเนิดทิพย์สูงสุด&nbsp;&nbsp;และบางคนไม่เชื่อ<wbr>ในทุกสิ่งทุกอย่าง&nbsp;&nbsp;ด้วยความหมดหวังจึงโมโหต่อการคาดคะเนในวิถีทิพย์ทั้งหมด&nbsp;&nbsp;คน<wbr>กลุ่มสุดท้ายจะไปพึ่งยาเสพติดบางชนิด&nbsp;&nbsp;และบางครั้งเกิดภาพหลอนแต่กลับคิดว่าเป็น<wbr>จักษุทิพย์&nbsp;&nbsp;เราต้องขจัดการยึดติดในโลกวัตถุทั้งสามระดับ&nbsp;&nbsp;คือ&nbsp;&nbsp;ละเลยต่อชีวิตทิพย์<wbr>กลัวต่อปัจเจกบุคลิกภาพทิพย์&nbsp;&nbsp;และแนวคิดในความว่างเปล่าที่เกิดขึ้นจากความผิด<wbr>หวังในชีวิต&nbsp;&nbsp;การที่จะได้รับอิสรภาพจากสามระดับของแนวคิดชีวิตทางวัตถุ&nbsp;&nbsp;เราต้องยึด<wbr>องค์ภควานเป็นที่พึ่งโดยสมบูรณ์ด้วยการนำทางของพระอาจารย์ทิพย์ผู้เชื่อถือได้&nbsp;&nbsp;และ<wbr>ปฏิบัติตามระเบียบวินัยและหลักธรรมแห่งชีวิตอุทิศตนเสียสละ&nbsp;&nbsp;ระดับสุดท้ายของชีวิต<wbr>อุทิศตนเสียสละเรียกว่า&nbsp;&nbsp;<em>บาวะ</em>&nbsp;&nbsp;หรือความรักทิพย์ต่อองค์ภควาน
  
  </div>

  <div class="purport">

  
  <em>บัคธิ-ระสัมริทะ-สินดุ</em>&nbsp;&nbsp;(1.4.15-16)&nbsp;&nbsp;ศาสตร์แห่งกาอุทิศตนเสียสละรับใช้กล่าวว่า
  
  </div>

  <div class="sans">

  
  <em>อาโด ชรัดดา ทะทะฮ สาดุ-<br />สังโก ทะ บะจะนะ-คริยา</em><br /><em>ทะโท นารทะ-นิวริททิฮ สยาท<br />ทะโท นิชทา รุชิส ทะทะฮ</em>
  
  </div>

  <div class="sans">

  
  <em>อทาสัคทิส ทะโท บาวัส<br />ทะทะฮ เพรมาบยุดันชะทิ</em><br /><em>สาดะคานาม อยัม เพรมณะฮ<br />พราดูรบาเว บะเวท คระมะฮ</em>
  
  </div>

  <div class="purport">

  
  “ในตอนต้นเราต้องมีความปรารถนาพื้นฐานเพื่อความรู้แจ้งแห่งตนจึงจะนำเรามาถึง<wbr>จุดที่จะพยายามคบหาสมาคมกับบุคคลผู้มีความเจริญในวิถีทิพย์&nbsp;&nbsp;ระดับต่อไปเราจะ<wbr>ต้องอุปสมบทโดยพระอาจารย์ทิพย์ผู้เจริญแล้ว&nbsp;&nbsp;และภายใต้คำสั่งสอนของท่าน&nbsp;&nbsp;สาวก<wbr>นวกะจึงเริ่มปฏิบัติตามขบวนการอุทิศตนเสียสละรับใช้&nbsp;&nbsp;ด้วยการปฏิบัติการอุทิศตน<wbr>เสียสละรับใช้ภายใต้คำแนะนำของพระอาจารย์ทิพย์&nbsp;&nbsp;ทำให้เราเป็นอิสระจากการยึดติด<wbr>ทางวัตถุทั้งมวล&nbsp;&nbsp;บรรลุถึงความมั่นคงในการรู้แจ้งแห่งตน&nbsp;&nbsp;และได้รับรสแห่งการสดับฟัง<wbr>เกี่ยวกับองค์ภควานผู้สมบูรณ์ชรีคริชณะ&nbsp;&nbsp;รสนี้จะนำเราก้าวต่อไปถึงความยึดมั่นใน<wbr>คริชณะจิตสำนึก&nbsp;&nbsp;ซึ่งจะเจริญงอกงามจนถึง&nbsp;&nbsp;<em>บาวะ</em>&nbsp;&nbsp;หรือระดับพื้นฐานของความรักทิพย์<wbr>แห่งองค์ภควาน&nbsp;&nbsp;ความรักที่แท้จริงต่อองค์ภควานเรียกว่า&nbsp;&nbsp;<em>เพรมะ</em>&nbsp;&nbsp;ซึ่งเป็นระดับสมบูรณ์<wbr>สูงสุดแห่งชีวิต”&nbsp;&nbsp;ในระดับ&nbsp;&nbsp;<em>เพรมะ</em>&nbsp;&nbsp;จะมีการปฏิบัติรับใช้ด้วยความรักทิพย์ต่อองค์ภควาน<wbr>เสมอ&nbsp;&nbsp;ดังนั้น&nbsp;&nbsp;ด้วยขบวนการแห่งการอุทิศตนเสียสละรับใช้อย่างค่อยเป็นค่อยไป&nbsp;&nbsp;ภายใต้<wbr>คำแนะนำของพระอาจารย์ทิพย์ที่เชื่อถือได้&nbsp;&nbsp;ทำให้เราสามารถบรรลุถึงระดับสูงสุดซึ่งมี<wbr>อิสระจากการยึดติดทางวัตถุทั้งปวง&nbsp;&nbsp;และเสรีภาพจากความกลัวปัจเจกบุคลิกภาพทิพย์<wbr>ของตนเอง&nbsp;&nbsp;รวมทั้งเสรีภาพจากความผิดหวังอันสืบเนื่องมาจากปรัชญาที่สูญเปล่า&nbsp;&nbsp;ใน<wbr>ที่สุดเราจะสามารถบรรลุถึงอาณาจักรแห่งองค์ภควาน
  
  </div>

<ul>
   <li><a href="../../4/9">
         Previous
   </a></li>
   <li><a href="../../4/11">
         Next
   <i></i>
   </a></li>
</ul>
</div>

</body>
</html>
