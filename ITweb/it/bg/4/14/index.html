<!DOCTYPE html>

<html lang="th">
<head>
   <meta charset="utf-8">
   <title>ภควัต-คีตา ฉบับเดิม โศลก 4.14</title>

   <link rel='stylesheet' id='divi-fonts-css'  href='https://fonts.googleapis.com/css?family=Open+Sans:300italic,400italic,600italic,700italic,800italic,400,300,600,700,800&#038;subset=latin,latin-ext' type='text/css' media='all' />
   <link rel='stylesheet' id='et-gf-thai-css'  href='https://fonts.googleapis.com/earlyaccess/notosansthai.css' type='text/css' media='all' />

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/mp1fyr8d/bmfmo.css" media="all"/>
   <link rel="stylesheet" type="text/css" href="https://books.iskconthailand.com/wp-content/cache/wpfc-minified/qlw91dnk/bmfmo.css" media="all"/>

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/868c5g01/c813i.css" media="all"/>
<style type="text/css" id="custom-background-css">
body.custom-background { background-color: #f9e6ca; }
</style>
</head>
<body class="page-template-default page page-id-21 page-parent page-child parent-pageid-10 custom-background et_button_no_icon et_pb_button_helper_class et_non_fixed_nav et_show_nav et_hide_primary_logo et_hide_mobile_logo et_cover_background et_pb_gutter linux et_pb_gutters3 et_primary_nav_dropdown_animation_fade et_secondary_nav_dropdown_animation_fade et_pb_footer_columns4 et_header_style_left et_pb_pagebuilder_layout et_no_sidebar et_divi_theme et-db et_minified_js et_minified_css">
<div class="bg-content" style="width:80%;margin-left:auto;margin-right:auto;">


<h1 style="text-align:center;"><a href="/bg">ภควัต-คีตา ฉบับเดิม</a></h1>
  <h1 class="chapter-title">
    <a href="../../4">
       บทที่-สี่
    </a>
<!-- 4 -->
  </h1>
  <h1 class="chapter-title">
    ความรู้ทิพย์
  </h1>
  <h2 class="text">
    โศลก 14
  </h2>
  <div class="devanagari">
    
      <div>
        न मां कर्माणि लिम्पन्ति न मे कर्मफले स्पृहा ।
        <br>
        इति मां योऽभिजानाति कर्मभिर्न स बध्यते ॥ ४.१४ ॥
      </div>
      
  </div>
  <div class="sans">

  
  <em>นะ มาม คารมาณิ ลิมพันทิ</em><br /><em>นะ เม คารมะ-พะเล สพริฮา</em><br /><em>อิทิ มาม โย บิจานาทิ<br />คารมะบีร นะ สะ บัดยะเท</em>
  
  </div>

  <div class="wbw">

  
  <em>นะ</em>&nbsp;&nbsp;-&nbsp;&nbsp;ไม่เคย, <em>มาม</em>&nbsp;&nbsp;-&nbsp;&nbsp;ข้า, <em>คารมาณิ</em>&nbsp;&nbsp;-&nbsp;&nbsp;งานทุกชนิด, <em>ลิมพันทิ</em>&nbsp;&nbsp;-&nbsp;&nbsp;มีผล, <em>นะ</em>&nbsp;&nbsp;-&nbsp;&nbsp;ไม่, <em>เม</em>&nbsp;&nbsp;-&nbsp;&nbsp;ของข้า, <em>คารมะ-พะเล</em>&nbsp;&nbsp;-&nbsp;&nbsp;ในการกระทำเพื่อผลทางวัตถุ, <em>สพริฮา</em>&nbsp;&nbsp;-&nbsp;&nbsp;ปรารถนา, <em>อิทิ</em>&nbsp;&nbsp;-&nbsp;&nbsp;ดังนั้น, <em>มาม</em>&nbsp;&nbsp;-&nbsp;&nbsp;ข้า, <em>ยะฮ</em>&nbsp;&nbsp;-&nbsp;&nbsp;ผู้ซึ่ง, <em>อบิจานาทิ</em>&nbsp;&nbsp;-&nbsp;&nbsp;ทราบ, <em>คารมะบีฮ</em>&nbsp;&nbsp;-&nbsp;&nbsp;ด้วยผลแห่งกรรมนี้, <em>นะ</em>&nbsp;&nbsp;-&nbsp;&nbsp;ไม่เคย, <em>สะฮ</em>&nbsp;&nbsp;-&nbsp;&nbsp;เขา, <em>บัดยะเท</em>&nbsp;&nbsp;-&nbsp;&nbsp;ถูกพันธนาการ
  
  </div>

  <div class="text-title">
  คำแปล
  </div>
  <div class="trans">

  
  ไม่มีงานใดที่มีผลกระทบต่อข้า&nbsp;&nbsp;หรือว่าข้าปรารถนาผลแห่งการกระทำใด&nbsp;&nbsp;ๆ&nbsp;&nbsp;ผู้ที่<wbr>เข้าใจสัจธรรมเกี่ยวกับตัวข้าเช่นนี้&nbsp;&nbsp;จะไม่ถูกพันธนาการอยู่ในผลกรรมทางวัตถุ
  
  </div>

  <div class="text-title">
  คำอธิบาย
  </div>
  <div class="purport">

  
  ดังเช่นมีกฎหมายธรรมนูญในโลกวัตถุกล่าวว่ากษัตริย์ทรงไม่ทำผิด&nbsp;&nbsp;หรือว่า<wbr>กษัตริย์ทรงอยู่เหนือกฎหมายรัฐธรรมนูญ&nbsp;&nbsp;ในลักษณะเดียวกัน&nbsp;&nbsp;ถึงแม้ว่าองค์<wbr>ภควานทรงเป็นผู้สร้างโลกวัตถุนี้&nbsp;&nbsp;แต่พระองค์ทรงไม่ได้รับผลกระทบใด&nbsp;&nbsp;ๆ&nbsp;&nbsp;จากกิจกรรม<wbr>ในโลกวัตถุนี้เลย&nbsp;&nbsp;พระองค์ทรงเป็นผู้สร้างและทรงอยู่นอกเหนือจากการสร้าง&nbsp;&nbsp;ในขณะที่<wbr>สิ่งมีชีวิตถูกพันธนาการอยู่กับผลตอบแทนของกิจกรรมทางวัตถุเพราะมีนิสัยชอบเป็น<wbr>เจ้าครองทรัพยากรวัตถุ&nbsp;&nbsp;เปรียบเทียบได้กับเจ้าของกิจการที่ไม่รับผิดชอบต่อกิจกรรม<wbr>ของคนงานไม่ว่าจะถูกหรือผิด&nbsp;&nbsp;แต่ตัวคนงานเองเป็นผู้รับผิดชอบ&nbsp;&nbsp;สิ่งมีชีวิตปฏิบัติใน<wbr>แต่ละกิจกรรมเพื่อสนองประสาทสัมผัสของตน&nbsp;&nbsp;กิจกรรมเหล่านี้องค์ภควานทรงมิได้เป็น<wbr>ผู้บัญญัติ&nbsp;&nbsp;เพื่อความเจริญก้าวหน้าในการสนองประสาทสัมผัสสิ่งมีชีวิตจึงปฏิบัติงาน<wbr>ในโลกนี้&nbsp;&nbsp;และใฝ่ฝันที่จะได้รับความสุขบนสวรรค์หลังจากตายไป&nbsp;&nbsp;องค์ภควานทรงเป็นผู้<wbr>มีความเต็มเปี่ยมอยู่ในพระองค์เอง&nbsp;&nbsp;ไม่ทรงหลงใหลอยู่กับสิ่งที่เรียกว่าความสุขบนสวรรค์<wbr>เทวดาบนสรวงสวรรค์ทรงเป็นเพียงผู้ปฏิบัติรับใช้ของพระองค์&nbsp;&nbsp;เจ้าของกิจการไม่เคย<wbr>ปรารถนาความสุขชั้นต่ำเหมือนเช่นพวกคนงานปรารถนา&nbsp;&nbsp;พระองค์ทรงปลีกตัวให้ห่าง<wbr>จากกิจกรรมและผลกรรมทางวัตถุ&nbsp;&nbsp;ตัวอย่างเช่น&nbsp;&nbsp;ฝนไม่ต้องรับผิดชอบต่อพืชพันธุ์ต่าง&nbsp;&nbsp;ๆ<wbr>ที่ปรากฏบนโลก&nbsp;&nbsp;ถึงแม้ว่าหากไม่มีฝนพืชพันธุ์ต่าง&nbsp;&nbsp;ๆ&nbsp;&nbsp;ก็ไม่สามารถเจริญเติบโตขึ้นมาได้<wbr>พระเวท&nbsp;&nbsp;<em>สมริทิ</em>&nbsp;&nbsp;ได้ยืนยันความจริงนี้&nbsp;&nbsp;ดังต่อไปนี้
  
  </div>

  <div class="sans">

  
  <em>นิมิททะ-มาทรัม เอวาโส<br />สริจยานาม สารกะ-คารมะณิ</em><br /><em>พระดานะ-คาระณี-บูทา<br />ยะโท ไว สริจยะ-ชัคทะยะฮ</em>
  
  </div>

  <div class="purport">

  
  “ในการสร้างวัตถุ&nbsp;&nbsp;องค์ภควานทรงเป็นเพียงแหล่งกำเนิดสูงสุด&nbsp;&nbsp;แหล่งกำเนิดโดยตรงคือ<wbr>ธรรมชาติวัตถุซึ่งทำให้เกิดปรากฏการณ์แห่งจักรวาล”&nbsp;&nbsp;สิ่งมีชีวิตที่สร้างขึ้นมามีมากมาย<wbr>เช่น&nbsp;&nbsp;เทวดา&nbsp;&nbsp;มนุษย์&nbsp;&nbsp;และสัตว์ที่ต่ำกว่า&nbsp;&nbsp;ทั้งหมดขึ้นอยู่กับผลกรรมในอดีตไม่ว่าดีหรือชั่ว<wbr>องค์ภควานทรงเพียงแต่ให้สิ่งอำนวยความสะดวกอันเหมาะสมสำหรับกิจกรรมเหล่า<wbr>นี้&nbsp;&nbsp;และทรงให้กฎข้อบังคับตามระดับของธรรมชาติ&nbsp;&nbsp;แต่พระองค์ทรงไม่รับผิดชอบต่อ<wbr>กิจกรรมทั้งในอดีตและปัจจุบันของพวกเขา&nbsp;&nbsp;ใน&nbsp;&nbsp;<em>เวดานธะ-สูทระ</em>&nbsp;&nbsp;(2.1.34)&nbsp;&nbsp;ได้ยืนยันไว้ว่า&nbsp;&nbsp;<em>ไวชัมยะ-ไนรกริณเย&nbsp;&nbsp;นะ&nbsp;&nbsp;สาเพคชัทวาท</em>&nbsp;&nbsp;องค์ภควานทรงไม่เคยลำเอียงต่อสิ่งมีชีวิตใด&nbsp;&nbsp;ๆ<wbr>สิ่งมีชีวิตรับผิดชอบต่อการกระทำของตนเอง&nbsp;&nbsp;พระองค์ทรงเพียงแต่ให้สิ่งอำนวยความ<wbr>สะดวกโดยผ่านผู้แทนทางธรรมชาติวัตถุหรือพลังงานเบื้องต่ำ&nbsp;&nbsp;ผู้ใดที่รอบรู้ความละเอียด<wbr>อ่อนทั้งหลายของกฎแห่งกรรม&nbsp;&nbsp;หรือกิจกรรมเพื่อหวังผลนี้จะไม่ได้รับผลกระทบจากผล<wbr>กรรม&nbsp;&nbsp;หรืออีกนัยหนึ่ง&nbsp;&nbsp;บุคคลผู้เข้าใจธรรมชาติทิพย์ขององค์ภควานเป็นผู้มีความชำนาญ<wbr>ในคริชณะจิตสำนึก&nbsp;&nbsp;ดังนั้น&nbsp;&nbsp;เขาไม่อยู่ภายใต้กฎแห่งกรรม&nbsp;&nbsp;ผู้ที่ไม่ทราบธรรมชาติทิพย์<wbr>ของพระองค์&nbsp;&nbsp;และคิดว่ากิจกรรมขององค์ภควานทรงมุ่งไปที่ผลทางวัตถุเหมือนดังเช่น<wbr>กิจกรรมของสิ่งมีชีวิตธรรมดาทั่วไป&nbsp;&nbsp;แน่นอนว่าเขาจะถูกพันธนาการอยู่ในผลกรรมทาง<wbr>วัตถุ&nbsp;&nbsp;แต่ผู้ที่รู้สัจธรรมสูงสุดเป็นดวงวิญญาณที่หลุดพ้นและมั่นคงอยู่ในคริชณะจิตสำนึก
  
  </div>

<ul>
   <li><a href="../../4/13">
         Previous
   </a></li>
   <li><a href="../../4/15">
         Next
   <i></i>
   </a></li>
</ul>
</div>

</body>
</html>
