<!DOCTYPE html>

<html lang="th">
<head>
   <meta charset="utf-8">
   <title>ภควัต-คีตา ฉบับเดิม โศลก 4.24</title>

   <link rel='stylesheet' id='divi-fonts-css'  href='https://fonts.googleapis.com/css?family=Open+Sans:300italic,400italic,600italic,700italic,800italic,400,300,600,700,800&#038;subset=latin,latin-ext' type='text/css' media='all' />
   <link rel='stylesheet' id='et-gf-thai-css'  href='https://fonts.googleapis.com/earlyaccess/notosansthai.css' type='text/css' media='all' />

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/mp1fyr8d/bmfmo.css" media="all"/>
   <link rel="stylesheet" type="text/css" href="https://books.iskconthailand.com/wp-content/cache/wpfc-minified/qlw91dnk/bmfmo.css" media="all"/>

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/868c5g01/c813i.css" media="all"/>
<style type="text/css" id="custom-background-css">
body.custom-background { background-color: #f9e6ca; }
</style>
</head>
<body class="page-template-default page page-id-21 page-parent page-child parent-pageid-10 custom-background et_button_no_icon et_pb_button_helper_class et_non_fixed_nav et_show_nav et_hide_primary_logo et_hide_mobile_logo et_cover_background et_pb_gutter linux et_pb_gutters3 et_primary_nav_dropdown_animation_fade et_secondary_nav_dropdown_animation_fade et_pb_footer_columns4 et_header_style_left et_pb_pagebuilder_layout et_no_sidebar et_divi_theme et-db et_minified_js et_minified_css">
<div class="bg-content" style="width:80%;margin-left:auto;margin-right:auto;">


<h1 style="text-align:center;"><a href="/bg">ภควัต-คีตา ฉบับเดิม</a></h1>
  <h1 class="chapter-title">
    <a href="../../4">
       บทที่-สี่
    </a>
<!-- 4 -->
  </h1>
  <h1 class="chapter-title">
    ความรู้ทิพย์
  </h1>
  <h2 class="text">
    โศลก 24
  </h2>
  <div class="devanagari">
    
      <div>
        ब्रह्मार्पणं ब्रह्म हविर्ब्रह्माग्नौ ब्रह्मणा हुतम् ।
        <br>
        ब्रह्मैव तेन गन्तव्यं ब्रह्मकर्मसमाधिना ॥ ४.२४ ॥
      </div>
      
  </div>
  <div class="sans">

  
  <em>บระฮมารพะณัม บระฮมะ ฮะวิร<br />บระฮมากโน บระฮมะณา ฮุทัม</em><br /><em>บระฮไมวะ เทนะ กันทัพยัม<br />บระฮมะ-คารมะ-สะมาดินา</em>
  
  </div>

  <div class="wbw">

  
  <em>บระฮมะ</em>&nbsp;&nbsp;-&nbsp;&nbsp;เป็นทิพย์โดยธรรมชาติ, <em>อารพะณัม</em>&nbsp;&nbsp;-&nbsp;&nbsp;ช่วยเหลือสนับสนุน, <em>บระฮมะ</em>&nbsp;&nbsp;-&nbsp;&nbsp;องค์<wbr>ภควาน, <em>ฮะวิฮ</em>&nbsp;&nbsp;-&nbsp;&nbsp;เนย, <em>บระฮมะ</em>&nbsp;&nbsp;-&nbsp;&nbsp;ทิพย์, <em>อักโน</em>&nbsp;&nbsp;-&nbsp;&nbsp;ในไฟแห่งจุดมุ่งหมายที่บริบูรณ์, <em>บระฮมะณา</em>&nbsp;&nbsp;-&nbsp;&nbsp;โดยดวงวิญญาณ, <em>ฮุทัม</em>&nbsp;&nbsp;-&nbsp;&nbsp;ถวาย, <em>บระฮมะ</em>&nbsp;&nbsp;-&nbsp;&nbsp;อาณาจักรทิพย์, <em>เอวะ</em>&nbsp;&nbsp;-&nbsp;&nbsp;แน่นอน, <em>เทนะ</em>&nbsp;&nbsp;-&nbsp;&nbsp;โดยเขา, <em>กันทัพยัม</em>&nbsp;&nbsp;-&nbsp;&nbsp;บรรลุถึง, <em>บระฮมะ</em>&nbsp;&nbsp;-&nbsp;&nbsp;ทิพย์, <em>คารมะ</em>&nbsp;&nbsp;-&nbsp;&nbsp;ในกิจกรรม, <em>สะมาดินา</em>&nbsp;&nbsp;-&nbsp;&nbsp;<wbr>ในสมาธิที่สมบูรณ์
  
  </div>

  <div class="text-title">
  คำแปล
  </div>
  <div class="trans">

  
  บุคคลผู้ซึมซาบอยู่ในคริชณะจิตสำนึกอย่างสมบูรณ์บริบูรณ์แน่นอนว่าจะบรรลุ<wbr>ถึงอาณาจักรทิพย์&nbsp;&nbsp;เพราะการช่วยเหลือสนับสนุนในกิจกรรมทิพย์อย่างสมบูรณ์<wbr>ซึ่งจุดมุ่งหมายคือสัจธรรม&nbsp;&nbsp;และสิ่งที่ถวายก็เป็นธรรมชาติทิพย์เช่นเดียวกัน
  
  </div>

  <div class="text-title">
  คำอธิบาย
  </div>
  <div class="purport">

  
  กิจกรรมในคริชณะจิตสำนึก&nbsp;&nbsp;ในที่สุดสามารถนำพาเราไปสู่จุดหมายปลาย<wbr>ทางทิพย์ได้อย่างไรนั้น&nbsp;&nbsp;ได้อธิบายไว้&nbsp;&nbsp;ณ&nbsp;&nbsp;ที่นี้&nbsp;&nbsp;มีกิจกรรมมากมายในคริชณะจิตสำนึก<wbr>ซึ่งทั้งหมดจะอธิบายในโศลกต่อ&nbsp;&nbsp;ๆ&nbsp;&nbsp;ไป&nbsp;&nbsp;แต่ในปัจจุบันจะอธิบายเพียงหลักของคริชณะ<wbr>จิตสำนึก&nbsp;&nbsp;พันธวิญญาณถูกพันธนาการอยู่ในมลทินทางวัตถุ&nbsp;&nbsp;แน่นอนว่าพวกเขาจะต้อง<wbr>ปฏิบัติกิจกรรมต่าง&nbsp;&nbsp;ๆ&nbsp;&nbsp;อยู่ในบรรยากาศวัตถุ&nbsp;&nbsp;ถึงกระนั้น&nbsp;&nbsp;ก็ยังต้องการอิสรภาพ<wbr>จากสิ่งแวดล้อมนี้&nbsp;&nbsp;วิธีการที่พันธวิญญาณสามารถออกจากบรรยากาศวัตถุได้คือ<wbr>คริชณะจิตสำนึก&nbsp;&nbsp;ตัวอย่างเช่น&nbsp;&nbsp;คนไข้ได้รับความทุกข์จากโรคท้องเดินอันเนื่องมาจาก<wbr>ดื่มผลิตภัณฑ์นมมากเกินไป&nbsp;&nbsp;วิธีรักษาคือต้องใช้ผลิตภัณฑ์นมอีกชนิดหนึ่งคือนมที่ข้น<wbr>แข็ง&nbsp;&nbsp;(CURDS)&nbsp;&nbsp;พันธวิญญาณผู้ซึมซาบอยู่ในวัตถุสามารถรักษาได้ด้วยคริชณะจิตสำนึก<wbr>ดังที่ได้วางหลักการไว้ในหนังสือ&nbsp;&nbsp;<em>ภควัต</em>-<em>คีตา</em>&nbsp;&nbsp;เล่มนี้&nbsp;&nbsp;วิธีการนี้โดยทั่วไปเรียกว่า&nbsp;&nbsp;<em>ยะกยะ</em><wbr>หรือกิจกรรม&nbsp;&nbsp;(การบูชา)&nbsp;&nbsp;เพียงเพื่อให้วิชณุหรือคริชณะทรงพอพระทัยเท่านั้น&nbsp;&nbsp;กิจกรรม<wbr>ในโลกวัตถุที่ทำถวายให้พระวิชณุ&nbsp;&nbsp;หรือในคริชณะจิตสำนึกด้วยการซึมซาบมากเพียง<wbr>ใดก็จะเปลี่ยนบรรยากาศให้กลายมาเป็นทิพย์มากเพียงนั้น&nbsp;&nbsp;คำว่า&nbsp;&nbsp;<em>บระฮมะ</em>&nbsp;&nbsp;มีความ<wbr>หมายว่า&nbsp;&nbsp;“ทิพย์”&nbsp;&nbsp;องค์ภควาน&nbsp;&nbsp;ทรงเป็นทิพย์และรัศมีจากพระวรกายทิพย์ของพระองค์<wbr>เรียกว่า&nbsp;&nbsp;<em>บระฮมะจโยทิ</em>&nbsp;&nbsp;รัศมีทิพย์ของพระองค์&nbsp;&nbsp;ทุกสิ่งทุกอย่างที่มีอยู่สถิตใน&nbsp;&nbsp;<em>บระฮมะ-&nbsp;&nbsp;จโยทินั้น</em>&nbsp;&nbsp;แต่เมื่อ&nbsp;&nbsp;<em>จโยทิ</em>&nbsp;&nbsp;นั้น&nbsp;&nbsp;ถูกปกคลุมไปด้วยความหลงแห่ง&nbsp;&nbsp;<em>มายา</em>&nbsp;&nbsp;หรือการสนอง<wbr>ประสาทสัมผัสจึงเรียกว่าวัตถุ&nbsp;&nbsp;ม่านแห่งวัตถุนี้สามารถถูกรูดออกไปได้ทันทีด้วยคริชณะ<wbr>จิตสำนึก&nbsp;&nbsp;ฉะนั้น&nbsp;&nbsp;การถวายเพื่อคริชณะจิตสำนึก&nbsp;&nbsp;กรรมวิธีในการถวาย&nbsp;&nbsp;ผู้ถวาย&nbsp;&nbsp;และผล<wbr>ทั้งหมดเมื่อรวมกันคือ&nbsp;&nbsp;<em>บระฮมัน</em>&nbsp;&nbsp;หรือสัจธรรมที่สมบูรณ์&nbsp;&nbsp;สัจธรรมที่สมบูรณ์ถูกปกคลุม<wbr>ด้วย&nbsp;&nbsp;<em>มายา</em>&nbsp;&nbsp;เรียกว่าวัตถุ&nbsp;&nbsp;เมื่อวัตถุมาประสานกับสัจธรรมที่สมบูรณ์จะได้รับคุณสมบัติ<wbr>ทิพย์ของตนเองกลับคืนมา&nbsp;&nbsp;คริชณะจิตสำนึกจึงเป็นวิธีเปลี่ยนสภาพจิตสำนึกที่หลง<wbr>ผิดมาเป็น&nbsp;&nbsp;<em>บระฮมัน</em>&nbsp;&nbsp;หรือองค์ภควาน&nbsp;&nbsp;เมื่อจิตใจซึมซาบอยู่ในคริชณะจิตสำนึกอย่าง<wbr>สมบูรณ์บริบูรณ์เรียกว่าอยู่ในสมาธิหรือ&nbsp;&nbsp;<em>สะมาดิ</em>&nbsp;&nbsp;ทุกสิ่งทุกอย่างที่ทำไปด้วยจิตสำนึก<wbr>ทิพย์เช่นนี้เรียกว่า&nbsp;&nbsp;<em>ยะกยะ</em>&nbsp;&nbsp;หรือการบูชาเพื่อสัจธรรมที่สมบูรณ์&nbsp;&nbsp;ในสภาวะจิตสำนึกทิพย์<wbr>นี้&nbsp;&nbsp;ผู้ช่วยเหลือสนับสนุน&nbsp;&nbsp;การช่วยเหลือสนับสนุน&nbsp;&nbsp;การบริโภค&nbsp;&nbsp;ผู้ปฏิบัติ&nbsp;&nbsp;หรือผู้นำการ<wbr>ปฏิบัติ&nbsp;&nbsp;และผล&nbsp;&nbsp;หรือผลที่ได้รับสูงสุดคือ-ทุกสิ่งทุกอย่าง-กลายมาเป็นหนึ่งในสัจธรรมที่<wbr>สมบูรณ์&nbsp;&nbsp;<em>บระฮมัน</em>&nbsp;&nbsp;สูงสุด&nbsp;&nbsp;นั่นคือวิธีการของคริชณะจิตสำนึก
  
  </div>

<ul>
   <li><a href="../../4/23">
         Previous
   </a></li>
   <li><a href="../../4/25">
         Next
   <i></i>
   </a></li>
</ul>
</div>

</body>
</html>
