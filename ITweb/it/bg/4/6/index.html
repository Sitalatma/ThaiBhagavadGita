<!DOCTYPE html>

<html lang="th">
<head>
   <meta charset="utf-8">
   <title>ภควัต-คีตา ฉบับเดิม โศลก 4.6</title>

   <link rel='stylesheet' id='divi-fonts-css'  href='https://fonts.googleapis.com/css?family=Open+Sans:300italic,400italic,600italic,700italic,800italic,400,300,600,700,800&#038;subset=latin,latin-ext' type='text/css' media='all' />
   <link rel='stylesheet' id='et-gf-thai-css'  href='https://fonts.googleapis.com/earlyaccess/notosansthai.css' type='text/css' media='all' />

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/mp1fyr8d/bmfmo.css" media="all"/>
   <link rel="stylesheet" type="text/css" href="https://books.iskconthailand.com/wp-content/cache/wpfc-minified/qlw91dnk/bmfmo.css" media="all"/>

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/868c5g01/c813i.css" media="all"/>
<style type="text/css" id="custom-background-css">
body.custom-background { background-color: #f9e6ca; }
</style>
</head>
<body class="page-template-default page page-id-21 page-parent page-child parent-pageid-10 custom-background et_button_no_icon et_pb_button_helper_class et_non_fixed_nav et_show_nav et_hide_primary_logo et_hide_mobile_logo et_cover_background et_pb_gutter linux et_pb_gutters3 et_primary_nav_dropdown_animation_fade et_secondary_nav_dropdown_animation_fade et_pb_footer_columns4 et_header_style_left et_pb_pagebuilder_layout et_no_sidebar et_divi_theme et-db et_minified_js et_minified_css">
<div class="bg-content" style="width:80%;margin-left:auto;margin-right:auto;">


<h1 style="text-align:center;"><a href="/bg">ภควัต-คีตา ฉบับเดิม</a></h1>
  <h1 class="chapter-title">
    <a href="../../4">
       บทที่-สี่
    </a>
<!-- 4 -->
  </h1>
  <h1 class="chapter-title">
    ความรู้ทิพย์
  </h1>
  <h2 class="text">
    โศลก 6
  </h2>
  <div class="devanagari">
    
      <div>
        अजोऽपि सन्नव्ययात्मा भूतानामीश्वरोऽपि सन् ।
        <br>
        प्रकृतिं स्वामधिष्ठाय संभवाम्यात्ममायया ॥ ४.६ ॥
      </div>
      
  </div>
  <div class="sans">

  
  <em>อโจ 'พิ สันน อัพยะยาทมา<br />บูทานาม อีชวะโร 'พิ สัน</em><br /><em>พระคริทิม สวาม อดิชทายะ<br />สัมบะวามิ อาทมะ-มายะยา</em>
  
  </div>

  <div class="wbw">

  
  <em>อจะฮ</em>&nbsp;&nbsp;-&nbsp;&nbsp;ไม่มีการเกิด, <em>อพิ</em>&nbsp;&nbsp;-&nbsp;&nbsp;ถึงแม้ว่า, <em>สัน</em>&nbsp;&nbsp;-&nbsp;&nbsp;เป็นเช่นนั้น, <em>อัพยะยะ</em>&nbsp;&nbsp;-&nbsp;&nbsp;ไม่มีการเสื่อมสลาย, <em>อาทมา</em>&nbsp;&nbsp;-&nbsp;&nbsp;ร่างกาย, <em>บูทานาม</em>&nbsp;&nbsp;-&nbsp;&nbsp;ของผู้ที่เกิดทั้งหมด, <em>อีชวะระฮ</em>&nbsp;&nbsp;-&nbsp;&nbsp;องค์ภควาน, <em>อพิ</em>&nbsp;&nbsp;-&nbsp;&nbsp;ถึงแม้ว่า, <em>สัน</em>&nbsp;&nbsp;-&nbsp;&nbsp;เป็นเช่นนั้น, <em>พระคริทิม</em>&nbsp;&nbsp;-&nbsp;&nbsp;ในรูปทิพย์, <em>สวาม</em>&nbsp;&nbsp;-&nbsp;&nbsp;ของตัวข้า, <em>อดิชทายะ</em>&nbsp;&nbsp;-&nbsp;&nbsp;สถิตเช่นนั้น, <em>สัมบะวามิ</em>&nbsp;&nbsp;-&nbsp;&nbsp;ข้าอวตาร, <em>อาทมะมายะยา</em>&nbsp;&nbsp;-&nbsp;&nbsp;ด้วยพลังเบื้องสูงของข้า
  
  </div>

  <div class="text-title">
  คำแปล
  </div>
  <div class="trans">

  
  แม้ไม่มีการเกิด&nbsp;&nbsp;ร่างทิพย์ของข้าไม่เคยเสื่อมสลาย&nbsp;&nbsp;และแม้เป็นเจ้าแห่งมวลชีวิต<wbr>ข้าก็ยังปรากฏในร่างทิพย์เดิมของข้าทุก&nbsp;&nbsp;ๆ&nbsp;&nbsp;กัป
  
  </div>

  <div class="text-title">
  คำอธิบาย
  </div>
  <div class="purport">

  
  องค์ภควานตรัสเกี่ยวกับลักษณะพิเศษแห่งการเกิดของพระองค์&nbsp;&nbsp;แม้ทรงอาจ<wbr>ปรากฏพระวรกายคล้ายบุคคลธรรมดา&nbsp;&nbsp;แต่ทรงจำทุกสิ่งทุกอย่างเกี่ยวกับ&nbsp;&nbsp;“การเสด็จ<wbr>มา”&nbsp;&nbsp;หลายต่อหลายชาติของพระองค์ในอดีตได้&nbsp;&nbsp;ขณะที่มนุษย์ธรรมดาไม่สามารถจำได้<wbr>ว่าได้ทำอะไรไปเมื่อหลายชั่วโมงก่อนหน้านี้&nbsp;&nbsp;หากมีใครมาถามว่าท่านได้ทำอะไรเมื่อวาน<wbr>นี้ในเวลาเดียวกัน&nbsp;&nbsp;สำหรับคนทั่วไปจะให้ตอบโดยทันทีได้ยากมาก&nbsp;&nbsp;แน่นอนว่าต้องเค้น<wbr>ความจำว่าเมื่อวานนี้และเวลาเดียวกันนี้ได้ทำอะไรอยู่&nbsp;&nbsp;ถึงกระนั้น&nbsp;&nbsp;ยังมีบ่อยครั้งที่มนุษย์<wbr>กล้าอ้างว่าตนเป็นองค์ภควานหรือคริชณะ&nbsp;&nbsp;เราไม่ควรหลงผิดกับคำกล่าวอ้างที่ไร้สาระ<wbr>เช่นนี้&nbsp;&nbsp;จากนั้นองค์ภควานทรงอธิบายถึง&nbsp;&nbsp;<em>พระคริทิ</em>&nbsp;&nbsp;หรือพระวรกายของพระองค์&nbsp;&nbsp;คำว่า&nbsp;&nbsp;<em>พระคริทิ</em>&nbsp;&nbsp;มีความหมายเช่นเดียวกับคำว่า&nbsp;&nbsp;<em>สวะรูพะ</em>&nbsp;&nbsp;“ธรรมชาติ”&nbsp;&nbsp;หรือ&nbsp;&nbsp;“รูปลักษณ์ของ<wbr>ตนเอง”&nbsp;&nbsp;องค์ภควานตรัสว่าพระองค์ทรงปรากฏมาในพระวรกายของพระองค์เอง&nbsp;&nbsp;ทรง<wbr>มิได้เปลี่ยนพระวรกายของพระองค์เยี่ยงสิ่งมีชีวิตทั่วไปที่เปลี่ยนจากร่างหนึ่งไปสู่อีกร่าง<wbr>หนึ่ง&nbsp;&nbsp;พันธวิญญาณอาจมีร่างหนึ่งในชาตินี้แต่จะมีร่างอื่นในชาติหน้า&nbsp;&nbsp;ในโลกวัตถุสิ่งมีชีวิต<wbr>ไม่มีร่างกายที่ถาวร&nbsp;&nbsp;แต่จะเปลี่ยนจากร่างหนึ่งไปสู่อีกร่างหนึ่ง&nbsp;&nbsp;อย่างไรก็ดี&nbsp;&nbsp;องค์<wbr>ภควานทรงมิได้เป็นเช่นนั้น&nbsp;&nbsp;เมื่อใดที่ทรงปรากฏ&nbsp;&nbsp;จะทรงปรากฏในร่างเดิมด้วยพลังเบื้อง<wbr>สูงของพระองค์&nbsp;&nbsp;อีกนัยหนึ่ง&nbsp;&nbsp;คริชณะทรงปรากฏพระวรกายในโลกวัตถุนี้ในร่างอมตะเดิม<wbr>แท้ของพระองค์ที่มีสองกร&nbsp;&nbsp;ทรงขลุ่ย&nbsp;&nbsp;ทรงปรากฏมาในร่างอมตะของพระองค์เหมือนเดิม<wbr>โดยปราศจากมลทินของโลกวัตถุนี้&nbsp;&nbsp;แม้ทรงปรากฏในร่างทิพย์เดิมและทรงเป็นพระผู้เป็น<wbr>เจ้าแห่งจักรวาล&nbsp;&nbsp;แต่ยังปรากฏว่าทรงประสูติเหมือนกับสิ่งมีชีวิตธรรมดาทั่วไป&nbsp;&nbsp;และแม้ว่า<wbr>พระวรกายของพระองค์ทรงไม่เสื่อมสลายเหมือนร่างวัตถุ&nbsp;&nbsp;ยังปรากฏว่าองค์ชรีคริชณะ<wbr>ทรงเจริญเติบโตจากวัยทารกมาเป็นวัยเด็ก&nbsp;&nbsp;และจากวัยเด็กมาเป็นวัยหนุ่ม&nbsp;&nbsp;แต่เป็นที่น่า<wbr>อัศจรรย์ว่าพระองค์ทรงไม่แก่ไปกว่าวัยหนุ่ม&nbsp;&nbsp;ขณะที่อยู่ในสมรภูมิคุรุคเชทระ&nbsp;&nbsp;ทรงมีพระ<wbr>ราชนัดดาหลายองค์อยู่ที่พระราชวัง&nbsp;&nbsp;อีกนัยหนึ่ง&nbsp;&nbsp;พระองค์ทรงมีพระชนมายุค่อนข้าง<wbr>มากจากการคำนวณทางวัตถุ&nbsp;&nbsp;แต่ทรงดูเหมือนเด็กหนุ่มที่มีอายุประมาณยี่สิบถึงยี่สิบ<wbr>ห้าพรรษา&nbsp;&nbsp;เราไม่เคยเห็นภาพของคริชณะในร่างของผู้สูงอายุ&nbsp;&nbsp;เพราะพระองค์ทรงไม่ชรา<wbr>เหมือนพวกเราถึงแม้ทรงเป็นบุคคลผู้อาวุโสที่สุดในขบวนการสร้างทั้งหมด&nbsp;&nbsp;ไม่ว่าในอดีต<wbr>ปัจจุบัน&nbsp;&nbsp;และอนาคต&nbsp;&nbsp;ทั้งพระวรกายและสติปัญญาของพระองค์ทรงไม่เคยเสื่อมสลาย<wbr>หรือเปลี่ยนแปลง&nbsp;&nbsp;ฉะนั้น&nbsp;&nbsp;จึงปรากฏชัดเจนว่าถึงแม้จะทรงประทับอยู่ในโลกวัตถุ&nbsp;&nbsp;แต่<wbr>ทรงอยู่ในร่างอมตะที่ไม่มีการเกิด&nbsp;&nbsp;เปี่ยมไปด้วยความสุขเกษมสำราญและความรู้&nbsp;&nbsp;พระ<wbr>วรกายทิพย์และสติปัญญาของพระองค์ทรงไม่มีการเปลี่ยนแปลง&nbsp;&nbsp;อันที่จริงการปรากฏ<wbr>และไม่ปรากฏของพระองค์ทรงเปรียบเสมือนกับดวงอาทิตย์ขึ้น&nbsp;&nbsp;ที่ค่อย&nbsp;&nbsp;ๆ&nbsp;&nbsp;เคลื่อนผ่าน<wbr>หน้าเราและหายลับจากสายตาของเราไป&nbsp;&nbsp;เมื่อดวงอาทิตย์ลับตาเราคิดว่าดวงอาทิตย์ตก<wbr>และเมื่อดวงอาทิตย์อยู่ในสายตาของเรา&nbsp;&nbsp;เราคิดว่าดวงอาทิตย์อยู่บนขอบฟ้า&nbsp;&nbsp;อันที่จริง<wbr>ดวงอาทิตย์อยู่ในตำแหน่งถาวรเสมอ&nbsp;&nbsp;แต่เนื่องมาจากข้อบกพร่องของเราเอง&nbsp;&nbsp;ประสาท<wbr>สัมผัสที่สมบูรณ์ไม่เพียงพอของเราคำนวณการปรากฏและไม่ปรากฏของดวงอาทิตย์<wbr>ในท้องฟ้า&nbsp;&nbsp;และเพราะว่าการปรากฏและไม่ปรากฏของคริชณะทรงแตกต่างจากสิ่งมี<wbr>ชีวิตสามัญธรรมดาทั่วไปโดยสิ้นเชิง&nbsp;&nbsp;จึงเป็นหลักฐานว่าพระองค์ทรงเป็นอมตะ&nbsp;&nbsp;เปี่ยมไป<wbr>ด้วยความสุขเกษมสำราญและความรู้&nbsp;&nbsp;อันเนื่องมาจากพลังอำนาจเบื้องสูงของพระองค์<wbr>และปราศจากมลทินจากธรรมชาติวัตถุ&nbsp;&nbsp;คัมภีร์พระเวทได้ยืนยันไว้เช่นกันว่า&nbsp;&nbsp;บุคลิกภาพ<wbr>สูงสุดแห่งพระเจ้าทรงไม่มีการเกิด&nbsp;&nbsp;แต่ยังปรากฏว่าพระองค์ทรงเกิดมาในอวตารหลาก<wbr>หลายมากมาย&nbsp;&nbsp;ภาคผนวกของวรรณกรรมพระเวทยืนยันไว้เช่นกันว่า&nbsp;&nbsp;แม้ดูเหมือนว่าจะ<wbr>มีการเกิด&nbsp;&nbsp;แต่พระองค์ทรงไม่มีการเปลี่ยนแปลงพระวรกาย&nbsp;&nbsp;ใน&nbsp;&nbsp;<em>บากะวะธัม</em>&nbsp;&nbsp;พระองค์<wbr>ทรงปรากฏต่อหน้าพระพักตร์ของพระมารดาในรูปของพระนารายะณะสี่กร&nbsp;&nbsp;พร้อมทั้ง<wbr>เครื่องประดับหกชนิดด้วยความมั่งคั่งสมบูรณ์&nbsp;&nbsp;การปรากฏมาในพระวรกายอมตะเดิม<wbr>แท้ของพระองค์ทรงเป็นพระเมตตาธิคุณอันหาที่สุดมิได้ที่ทรงประทานแก่สิ่งมีชีวิต&nbsp;&nbsp;เพื่อ<wbr>ให้พวกเราสามารถทำสมาธิอยู่ที่องค์ภควานได้ตามความเป็นจริง&nbsp;&nbsp;มิใช่เป็นการกุขึ้นหรือ<wbr>เป็นจินตนาการจากจิตใจของเรา&nbsp;&nbsp;ดังเช่นพวกมายาวาดีคิดผิด&nbsp;&nbsp;ๆ&nbsp;&nbsp;ว่าพระวรกายขององค์<wbr>ภควานทรงควรเป็นเช่นนั้นหรือเช่นนี้&nbsp;&nbsp;คำว่า&nbsp;&nbsp;<em>มายา</em>&nbsp;&nbsp;หรือ&nbsp;&nbsp;<em>อาทมะ-มายา</em>&nbsp;&nbsp;หมายถึงพระ<wbr>เมตตาธิคุณอันหาที่สุดมิได้ขององค์ภควาน&nbsp;&nbsp;ตามพจนานุกรม&nbsp;&nbsp;<em>วิชวะ-โคชะ</em>&nbsp;&nbsp;องค์ภควาน<wbr>ทรงมีจิตสำนึกถึงการปรากฏและไม่ปรากฏของพระองค์ในอดีต&nbsp;&nbsp;แต่สิ่งมีชีวิตจะลืมทุก<wbr>สิ่งทุกอย่างเกี่ยวกับอดีตชาติทันทีที่ได้รับร่างใหม่&nbsp;&nbsp;พระองค์ทรงเป็นองค์ภควานของมวล<wbr>ชีวิต&nbsp;&nbsp;เพราะทรงปฏิบัติกิจกรรมอันมหัศจรรย์เหนือมนุษย์ขณะที่ทรงประทับอยู่บนโลก<wbr>นี้&nbsp;&nbsp;ดังนั้น&nbsp;&nbsp;องค์ภควานทรงเป็นสัจธรรมเหมือนเดิมอยู่เสมอ&nbsp;&nbsp;และทรงเป็นสัจธรรมที่ไม่มี<wbr>ข้อแตกต่างระหว่างพระวรกายและดวงวิญญาณของพระองค์&nbsp;&nbsp;หรือระหว่างคุณสมบัติ<wbr>และพระวรกายของพระองค์&nbsp;&nbsp;อาจมีคำถามว่าแล้วทำไมองค์ภควานจึงทรงปรากฏและไม่<wbr>ปรากฏบนโลกนี้&nbsp;&nbsp;คำถามนี้จะอธิบายในโศลกต่อไป
  
  </div>

<ul>
   <li><a href="../../4/5">
         Previous
   </a></li>
   <li><a href="../../4/7">
         Next
   <i></i>
   </a></li>
</ul>
</div>

</body>
</html>
