<!DOCTYPE html>

<html lang="en" class="no-js">
<head>
   <meta charset="utf-8">
   <meta name="viewport" content="width=device-width, initial-scale=1, shrink-to-fit=no">
   <meta http-equiv="x-ua-compatible" content="ie=edge">

   <title>ภควัต-คีตา ฉบับเดิม โศลก 4.16</title>
   <meta name="description" content="" />
   <link href="https://fonts.googleapis.com/css?family=Noto+Sans" rel="stylesheet">

   <!-- There are two relative links, one should work for chapters, 
   the other one for verses. Should be replaced with absolute path later-->
   <link rel="stylesheet" type="text/css" href="../../it.css">
   <link rel="stylesheet" type="text/css" href="../../../it.css">

</head>
<body>
<div class="bg-content">
<!-- everything above is common to every file. Header should be included there as well -->


<h1 style="text-align:center;"><a href="/bg">ภควัต-คีตา ฉบับเดิม</a></h1>
  <h1 class="chapter-title">
    <a href="../../4">
       บทที่ สี่
    </a>
<!-- 4 -->
  </h1>
  <h1 class="chapter-title">
    ความรู้ทิพย์
  </h1>
  <h2 class="text">
    โศลก 16
  </h2>
  <div class="devanagari">
    
      <div>
        किं कर्म किमकर्मेति कवयोऽप्यत्र मोहिताः ।
        <br>
        तत्ते कर्म प्रवक्ष्यामि यज्ज्ञात्वा मोक्ष्यसेऽशुभात् ॥ ४.१६ ॥
      </div>
      
  </div>
  <div class="sans">

  
  <em>คิม คารมะ คิม อคารเมทิ<br />คะวะโย พิ อัทระ โมฮิทาฮ</em><br /><em>ทัท เท คารมะ พระวัคชยามิ<br />ยัจ กยาทวา โมคชยะเส ชุบาท</em>
  
  </div>

  <div class="wbw">

  
  <em>คิม</em>&nbsp;&nbsp;-&nbsp;&nbsp;คืออะไร, <em>คารมะ</em>&nbsp;&nbsp;-&nbsp;&nbsp;การกระทำ, <em>คิม</em>&nbsp;&nbsp;-&nbsp;&nbsp;คืออะไร, <em>อคารมะ</em>&nbsp;&nbsp;-&nbsp;&nbsp;การไม่ทำอะไร, <em>อิทิ</em>&nbsp;&nbsp;-&nbsp;&nbsp;ดังนั้น, <em>คะวะยะฮ</em>&nbsp;&nbsp;-&nbsp;&nbsp;ผู้มีปัญญา, <em>อพิ</em>&nbsp;&nbsp;-&nbsp;&nbsp;เช่นกัน, <em>อัทระ</em>&nbsp;&nbsp;-&nbsp;&nbsp;ในเรื่องนี้, <em>โมฮิทาฮ</em>&nbsp;&nbsp;-&nbsp;&nbsp;สับสน, <em>ทัท</em>&nbsp;&nbsp;-&nbsp;&nbsp;นั้น, <em>เท</em>&nbsp;&nbsp;-&nbsp;&nbsp;แก่<wbr>เธอ, <em>คารมะ</em>&nbsp;&nbsp;-&nbsp;&nbsp;งาน, <em>พระวัคชยามิ</em>&nbsp;&nbsp;-&nbsp;&nbsp;ข้าจะอธิบาย, <em>ยัท</em>&nbsp;&nbsp;-&nbsp;&nbsp;ซึ่ง, <em>กยาทวา</em>&nbsp;&nbsp;-&nbsp;&nbsp;รู้, <em>โมคชยะเส</em>&nbsp;&nbsp;-&nbsp;&nbsp;เธอจะ<wbr>หลุดพ้น, <em>อชุบาท</em>&nbsp;&nbsp;-&nbsp;&nbsp;จากโชคร้าย
  
  </div>

  <div class="text-title">
  คำแปล
  </div>
  <div class="trans">

  
  แม้แต่ผู้มีปัญญายังสับสนในการพิจารณาว่า&nbsp;&nbsp;อะไรคือการกระทำ&nbsp;&nbsp;และอะไรคือ<wbr>การไม่กระทำ&nbsp;&nbsp;บัดนี้&nbsp;&nbsp;ข้าจะอธิบายแก่เธอว่ากรรมหรือการกระทำคืออะไร&nbsp;&nbsp;เมื่อ<wbr>รู้แล้วเธอจะหลุดพ้นจากโชคร้ายทั้งปวง
  
  </div>

  <div class="text-title">
  คำอธิบาย
  </div>
  <div class="purport">

  
  งานในคริชณะจิตสำนึกต้องปฏิบัติตามตัวอย่างจากสาวกที่แท้จริงในอดีต&nbsp;&nbsp;ซึ่ง<wbr>ได้แนะนำไว้แล้วในโศลกที่สิบห้า&nbsp;&nbsp;เหตุใดงานนี้ไม่ควรปล่อยให้เป็นอิสระเสรีจะได้อธิบาย<wbr>ในโศลกต่อไป
  
  </div>

  <div class="purport">

  
  การปฏิบัติในคริชณะจิตสำนึก&nbsp;&nbsp;เราต้องปฏิบัติตามการนำทางของบุคคลผู้เชื่อ<wbr>ถือได้ที่อยู่ในสาย&nbsp;&nbsp;<em>พะรัมพะรา</em>&nbsp;&nbsp;ดังที่ได้อธิบายไว้แล้วในตอนต้นของบทนี้&nbsp;&nbsp;ระบบคริชณะ<wbr>จิตสำนึกครั้งแรกได้บรรยายให้สุริยเทพ&nbsp;&nbsp;และสุริยเทพทรงอธิบายให้พระโอรสมะนุ<wbr>มะนุทรงอธิบายให้พระโอรสอิคชวาคุ&nbsp;&nbsp;และจากโบราณกาลระบบนี้ได้อยู่บนโลกมาจนถึง<wbr>ปัจจุบันนี้&nbsp;&nbsp;ฉะนั้น&nbsp;&nbsp;เราต้องปฏิบัติตามรอยพระบาทของบุคคลผู้เชื่อถือได้ในสาย&nbsp;&nbsp;<em>พะรัม-&nbsp;&nbsp;พะรา</em>&nbsp;&nbsp;มิฉะนั้น&nbsp;&nbsp;แม้แต่บุคคลผู้มีสติปัญญาสูงสุดจะสับสนเกี่ยวกับมาตรฐานการปฏิบัติ<wbr>ใน&nbsp;&nbsp;คริชณะจิตสำนึก&nbsp;&nbsp;ด้วยเหตุนี้องค์ภควานทรงตัดสินพระทัยสอนคริชณะจิตสำนึกแก่<wbr>อารจุนะโดยตรง&nbsp;&nbsp;จากการตรัสสอนแก่อารจุนะโดยตรงเช่นนี้&nbsp;&nbsp;หากผู้ใดปฏิบัติตามรอย<wbr>พระบาทของอารจุนะแน่นอนว่าจะไม่สับสน
  
  </div>

  <div class="purport">

  
  ได้กล่าวไว้ว่า&nbsp;&nbsp;เพียงความรู้จากการทดลองที่ไม่สมบูรณ์เราไม่สามารถค้นคว้า<wbr>หาวิธีทางศาสนาได้&nbsp;&nbsp;อันที่จริง&nbsp;&nbsp;องค์ภควานเท่านั้นที่ทรงสามารถวางหลักแห่งศาสนาได้&nbsp;&nbsp;<em>ดารมัม&nbsp;&nbsp;ทุ&nbsp;&nbsp;สาคชาด&nbsp;&nbsp;บะกะวัท-พระณีทัม</em>&nbsp;&nbsp;(<em>บากะวะธัม</em>&nbsp;&nbsp;6.3.19)&nbsp;&nbsp;ไม่มีผู้ใดสามารถสร้าง<wbr>หลักศาสนาจากการคาดคะเนที่ไม่สมบูรณ์ได้&nbsp;&nbsp;เราต้องปฏิบัติตามรอยพระบาทของ<wbr>บุคคลผู้ยิ่งใหญ่ที่เชื่อถือได้&nbsp;&nbsp;เช่น&nbsp;&nbsp;พระพรหม,&nbsp;&nbsp;พระศิวะ,&nbsp;&nbsp;นาระดะ,&nbsp;&nbsp;มะนุ,&nbsp;&nbsp;สี่กุมาร,&nbsp;&nbsp;คะ-<wbr>พิละ,&nbsp;&nbsp;พระฮลาดะ,&nbsp;&nbsp;บีชมะ,&nbsp;&nbsp;ชุคะเดวะ&nbsp;&nbsp;โกสวามี,&nbsp;&nbsp;ยมราช,&nbsp;&nbsp;จะนะคะ,&nbsp;&nbsp;และบะลิ&nbsp;&nbsp;มะฮาราจะ<wbr>จากการคาดคะเนทางจิตเราไม่สามารถค้นคว้าว่าศาสนาหรือการรู้แจ้งแห่งตนนั้นคือ<wbr>อะไร&nbsp;&nbsp;ดังนั้น&nbsp;&nbsp;ด้วยพระเมตตาแก่สาวก&nbsp;&nbsp;องค์ภควานทรงอธิบายโดยตรงแก่อารจุนะว่า<wbr>อะไรคือการปฏิบัติ&nbsp;&nbsp;และอะไรคือการไม่ปฏิบัติ&nbsp;&nbsp;การปฏิบัติตนในคริชณะจิตสำนึกเท่านั้น<wbr>ที่สามารถนำพาเราให้ออกจากพันธนาการแห่งชีวิตทางวัตถุ
  
  </div>

<ul>
   <li><a href="../../4/15">
         Previous
   </a></li>
   <li><a href="../../4/17">
         Next
   <i></i>
   </a></li>
</ul>
</div>
<!-- footer should go here-->

</body>
</html>
