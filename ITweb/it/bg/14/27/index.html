<!DOCTYPE html>

<html lang="th">
<head>
   <meta charset="utf-8">
   <title>ภควัต-คีตา ฉบับเดิม โศลก 14.27</title>

   <link rel='stylesheet' id='divi-fonts-css'  href='https://fonts.googleapis.com/css?family=Open+Sans:300italic,400italic,600italic,700italic,800italic,400,300,600,700,800&#038;subset=latin,latin-ext' type='text/css' media='all' />
   <link rel='stylesheet' id='et-gf-thai-css'  href='https://fonts.googleapis.com/earlyaccess/notosansthai.css' type='text/css' media='all' />

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/mp1fyr8d/bmfmo.css" media="all"/>
   <link rel="stylesheet" type="text/css" href="https://books.iskconthailand.com/wp-content/cache/wpfc-minified/qlw91dnk/bmfmo.css" media="all"/>

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/868c5g01/c813i.css" media="all"/>
<style type="text/css" id="custom-background-css">
body.custom-background { background-color: #f9e6ca; }
</style>
</head>
<body class="page-template-default page page-id-21 page-parent page-child parent-pageid-10 custom-background et_button_no_icon et_pb_button_helper_class et_non_fixed_nav et_show_nav et_hide_primary_logo et_hide_mobile_logo et_cover_background et_pb_gutter linux et_pb_gutters3 et_primary_nav_dropdown_animation_fade et_secondary_nav_dropdown_animation_fade et_pb_footer_columns4 et_header_style_left et_pb_pagebuilder_layout et_no_sidebar et_divi_theme et-db et_minified_js et_minified_css">
<div class="bg-content" style="width:80%;margin-left:auto;margin-right:auto;">


<h1 style="text-align:center;"><a href="/bg">ภควัต-คีตา ฉบับเดิม</a></h1>
  <h1 class="chapter-title">
    <a href="../../14">
       บทที่-สิบสี่
    </a>
<!-- 14 -->
  </h1>
  <h1 class="chapter-title">
    สามระดับแห่งธรรมชาติวัตถุ
  </h1>
  <h2 class="text">
    โศลก 27
  </h2>
  <div class="devanagari">
    
      <div>
        ब्रह्मणो हि प्रतिष्ठाहममृतस्याव्ययस्य च ।
        <br>
        शाश्वतस्य च धर्मस्य सुखस्यैकान्तिकस्य च ॥ १४.२७ ॥
      </div>
      
  </div>
  <div class="sans">

  
  <em>บระฮมะโณ ฮิ พระทิชทาฮัม</em><br /><em>อมริทัสยาพยะยัสยะ ชะ</em><br /><em>ชาชวะทัสยะ ชะ ดารมัสยะ<br />สุคัสไยคานทิคัสยะ ชะ</em>
  
  </div>

  <div class="wbw">

  
  <em>บระฮมะณะฮ</em>&nbsp;&nbsp;-&nbsp;&nbsp;ของ <em>บระฮมะจโยทิ</em> ที่ไร้รูปลักษณ์, <em>ฮิ</em>&nbsp;&nbsp;-&nbsp;&nbsp;แน่นอน, <em>พระทิชทา</em>&nbsp;&nbsp;-&nbsp;&nbsp;ที่เหลือ, <em>อฮัม</em>&nbsp;&nbsp;-&nbsp;&nbsp;ข้าเป็น, <em>อมริทัสยะ</em>&nbsp;&nbsp;-&nbsp;&nbsp;ของไม่รู้จักตาย, <em>อัพยะยัสยะ</em>&nbsp;&nbsp;-&nbsp;&nbsp;ของที่ไม่สูญสิ้น, <em>ชะ</em>&nbsp;&nbsp;-&nbsp;&nbsp;เช่นกัน, <em>ชาชวะทัสยะ</em>&nbsp;&nbsp;-&nbsp;&nbsp;ของอมตะ, <em>ชะ</em>&nbsp;&nbsp;-&nbsp;&nbsp;และ, <em>ดารมัสยะ</em>&nbsp;&nbsp;-&nbsp;&nbsp;ของตำแหน่งพื้นฐานเดิม, <em>สุคัสยะ</em>&nbsp;&nbsp;-&nbsp;&nbsp;แห่ง<wbr>ความสุข, <em>ไอคานทิคัสยะ</em>&nbsp;&nbsp;-&nbsp;&nbsp;ในที่สุด, <em>ชะ</em>&nbsp;&nbsp;-&nbsp;&nbsp;เช่นกัน
  
  </div>

  <div class="text-title">
  คำแปล
  </div>
  <div class="trans">

  
  และข้าคือฐานของบระฮมันอันไร้รูปลักษณ์ซึ่งไม่รู้จักตาย&nbsp;&nbsp;ไม่สูญสิ้น&nbsp;&nbsp;เป็นอมตะ<wbr>และเป็นสถานภาพพื้นฐานเดิมแห่งความสุขสูงสุด
  
  </div>

  <div class="text-title">
  คำอธิบาย
  </div>
  <div class="purport">

  
  สถานภาพพื้นฐานเดิมของ&nbsp;&nbsp;<em>บระฮมัน</em>&nbsp;&nbsp;คือ&nbsp;&nbsp;ความไม่ตาย&nbsp;&nbsp;ความไม่สูญสิ้น&nbsp;&nbsp;เป็น<wbr>อมตะและมีความสุข&nbsp;&nbsp;<em>บระฮมัน</em>&nbsp;&nbsp;คือความรู้แจ้งทิพย์ขั้นแรก&nbsp;&nbsp;<em>พะระมาทมา</em>&nbsp;&nbsp;หรืออภิ<wbr>วิญญาณคือความรู้แจ้งในระดับกลางหรือระดับที่สอง&nbsp;&nbsp;และบุคลิกภาพสูงสุดแห่ง<wbr>พระเจ้าคือความรู้แจ้งสูงสุดแห่งสัจธรรมที่สมบูรณ์&nbsp;&nbsp;ดังนั้น&nbsp;&nbsp;ทั้ง&nbsp;&nbsp;<em>พะระมาทมา</em>&nbsp;&nbsp;และ&nbsp;&nbsp;<em>บระฮมัน</em>&nbsp;&nbsp;อันไร้รูปลักษณ์อยู่ภายในบุคคลสูงสุดองค์ภควาน&nbsp;&nbsp;ได้อธิบายไว้ในบทที่เจ็ดว่า<wbr>ธรรมชาติวัตถุเป็นปรากฏการณ์ของพลังงานเบื้องต่ำขององค์ภควาน&nbsp;&nbsp;พระองค์ทรงทำให้<wbr>ธรรมชาติเบื้องต่ำหรือธรรมชาติวัตถุตั้งครรภ์ด้วยละอองแห่งธรรมชาติเบื้องสูง&nbsp;&nbsp;และนั่น<wbr>คือการสัมผัสทิพย์ในธรรมชาติวัตถุ&nbsp;&nbsp;และค่อย&nbsp;&nbsp;ๆ&nbsp;&nbsp;เจริญขึ้นมาจนถึงแนวคิด&nbsp;&nbsp;<em>บระฮมัน</em>&nbsp;&nbsp;แห่ง<wbr>องค์ภควาน&nbsp;&nbsp;การบรรลุถึงแนวคิดชีวิตแห่ง&nbsp;&nbsp;<em>บระฮมัน</em>&nbsp;&nbsp;นี้&nbsp;&nbsp;เป็นระดับแรกในความรู้แจ้งแห่ง<wbr>ตน&nbsp;&nbsp;ในระดับนี้บุคคลผู้รู้แจ้ง&nbsp;&nbsp;<em>บระฮมัน</em>&nbsp;&nbsp;นี้&nbsp;&nbsp;เป็นระดับแรกในความรู้แจ้งแห่งตน&nbsp;&nbsp;ในระดับนี้<wbr>บุคคลผู้รู้แจ้ง<em>บระฮมัน</em>&nbsp;&nbsp;เป็นทิพย์เหนือสถานภาพทางวัตถุ&nbsp;&nbsp;แต่จะไม่มีความสมบูรณ์อย่าง<wbr>แท้จริงในความรู้แจ้ง&nbsp;&nbsp;<em>บระฮมัน</em>&nbsp;&nbsp;หากปรารถนาจะสามารถอยู่ในสถานภาพ&nbsp;&nbsp;<em>บระฮมัน</em>&nbsp;&nbsp;ต่อ<wbr>ไปและค่อย&nbsp;&nbsp;ๆ&nbsp;&nbsp;เจริญขึ้นมาถึงความรู้แจ้ง&nbsp;&nbsp;<em>พะระมาทมา</em>&nbsp;&nbsp;จากนั้น&nbsp;&nbsp;ก็รู้แจ้งถึงบุคลิกภาพ<wbr>สูงสุดแห่งพระเจ้า&nbsp;&nbsp;มีตัวอย่างเช่นนี้มากมายในวรรณกรรมพระเวท&nbsp;&nbsp;<em>คุมาระ</em>&nbsp;&nbsp;ทั้งสี่&nbsp;&nbsp;ตอน<wbr>แรกสถิตในแนวคิดแห่งสัจธรรม&nbsp;&nbsp;<em>บระฮมัน</em>&nbsp;&nbsp;อันไร้รูปลักษณ์&nbsp;&nbsp;และค่อย&nbsp;&nbsp;ๆ&nbsp;&nbsp;เจริญขึ้นมาจนถึง<wbr>ระดับแห่งการอุทิศตนเสียสละรับใช้&nbsp;&nbsp;ผู้ที่ไม่สามารถพัฒนาตนเองให้อยู่เหนือแนวคิดอัน<wbr>ไร้รูปลักษณ์แห่ง&nbsp;&nbsp;<em>บระฮมัน</em>&nbsp;&nbsp;จะมีความเสี่ยงในการตกลงต่ำ&nbsp;&nbsp;ใน&nbsp;&nbsp;<em>ชรีมัด-บากะวะธัม</em>&nbsp;&nbsp;กล่าว<wbr>ว่าถึงแม้บุคคลอาจเจริญขึ้นมาถึงระดับ&nbsp;&nbsp;<em>บระฮมัน</em>&nbsp;&nbsp;อันไร้รูปลักษณ์&nbsp;&nbsp;หากไม่พัฒนาให้สูงขึ้น<wbr>เนื่องจากไม่มีข้อมูลแห่งองค์ภควาน&nbsp;&nbsp;ปัญญาของเขาจะไม่ผ่องใสโดยสมบูรณ์&nbsp;&nbsp;ฉะนั้น&nbsp;&nbsp;ถึง<wbr>แม้ว่าจะเจริญมาถึงระดับ&nbsp;&nbsp;<em>บระฮมัน</em>&nbsp;&nbsp;ก็ยังมีโอกาสตกลงต่ำ&nbsp;&nbsp;หากไม่ปฏิบัติในการอุทิศตน<wbr>เสียสละรับใช้ต่อพระองค์&nbsp;&nbsp;ในภาษาพระเวทกล่าวไว้เช่นกันว่า&nbsp;&nbsp;<em>ระโส&nbsp;&nbsp;ไว&nbsp;&nbsp;สะฮ,&nbsp;&nbsp;ระสัม&nbsp;&nbsp;ฮิ&nbsp;&nbsp;เอ&nbsp;&nbsp;วายัม&nbsp;&nbsp;ลับดวานันดี&nbsp;&nbsp;บะวะทิ</em>&nbsp;&nbsp;“เมื่อเข้าใจบุคลิกภาพแห่งพระเจ้าคริชณะผู้ทรงเป็นแหล่ง<wbr>กำเนิดแห่งความสุข&nbsp;&nbsp;เขาจะมาเป็นผู้มีความปลื้มปีติสุขทิพย์อย่างแท้จริง”&nbsp;&nbsp;(<em>ไททิรียะ&nbsp;&nbsp;อุ-&nbsp;&nbsp;พะนิชัด</em>&nbsp;&nbsp;2.7.1)&nbsp;&nbsp;องค์ภควานทรงเปี่ยมไปด้วยความมั่งคั่งหกประการ&nbsp;&nbsp;และเมื่อสาวกเข้า<wbr>พบพระองค์&nbsp;&nbsp;จะมีการแลกเปลี่ยนความมั่งคั่งทั้งหกประการนี้&nbsp;&nbsp;ผู้รับใช้พระเจ้าแผ่นดินได้<wbr>รับความรื่นเริงเกือบระดับเดียวกันกับพระเจ้าแผ่นดิน&nbsp;&nbsp;ดังนั้น&nbsp;&nbsp;ความสุขนิรันดร&nbsp;&nbsp;ความสุขที่<wbr>ไม่มีวันสูญสลาย&nbsp;&nbsp;และชีวิตอมตะรวมอยู่ในการอุทิศตนเสียสละรับใช้&nbsp;&nbsp;เช่นเดียวกัน&nbsp;&nbsp;ความ<wbr>รู้แจ้ง&nbsp;&nbsp;<em>บระฮมัน</em>&nbsp;&nbsp;หรือความเป็นอมตะ&nbsp;&nbsp;หรือความไม่รู้จักตาย&nbsp;&nbsp;รวมอยู่ในการอุทิศตนเสีย<wbr>สละรับใช้&nbsp;&nbsp;บุคคลผู้ปฏิบัติในการอุทิศตนเสียสละรับใช้มีสิ่งเหล่านี้อยู่ในตัวเรียบร้อยแล้ว
  
  </div>

  <div class="purport">

  
  สิ่งมีชีวิตถึงแม้เป็น&nbsp;&nbsp;<em>บระฮมัน</em>&nbsp;&nbsp;โดยธรรมชาติ&nbsp;&nbsp;มีความปรารถนาเป็นเจ้าเหนือโลก<wbr>วัตถุ&nbsp;&nbsp;ด้วยเหตุนี้&nbsp;&nbsp;จึงตกต่ำลง&nbsp;&nbsp;ในสถานภาพพื้นฐานเดิมของตนสิ่งมีชีวิตอยู่เหนือสามระดับ<wbr>แห่งธรรมชาติวัตถุ&nbsp;&nbsp;แต่การที่มาคบหาสมาคมกับธรรมชาติวัตถุทำให้ถูกพันธนาการอยู่<wbr>ในระดับต่าง&nbsp;&nbsp;ๆ&nbsp;&nbsp;แห่งธรรมชาติวัตถุ&nbsp;&nbsp;เช่น&nbsp;&nbsp;ความดี&nbsp;&nbsp;ตัณหา&nbsp;&nbsp;และอวิชชา&nbsp;&nbsp;เนื่องจากการมาคบหา<wbr>สมาคมกับสามระดับเหล่านี้&nbsp;&nbsp;ความปรารถนาที่จะครอบครองโลกวัตถุจึงมีอยู่&nbsp;&nbsp;เมื่อปฏิบัติ<wbr>ในการอุทิศตนเสียสละรับใช้ในคริชณะจิตสำนึกอย่างสมบูรณ์&nbsp;&nbsp;เราสถิตในสถานภาพ<wbr>ทิพย์ทันที&nbsp;&nbsp;และความปรารถนาที่ผิดกฎหมายในการมาควบคุมธรรมชาติวัตถุจะถูก<wbr>ขจัดไป&nbsp;&nbsp;ดังนั้น&nbsp;&nbsp;วิธีแห่งการอุทิศตนเสียสละรับใช้เริ่มจากการสดับฟัง&nbsp;&nbsp;การสวดภาวนา<wbr>การระลึกถึง&nbsp;&nbsp;ฯลฯ&nbsp;&nbsp;มีอยู่เก้าวิธีเพื่อรู้แจ้งถึงการอุทิศตนเสียสละรับใช้ที่ได้อธิบายไว้&nbsp;&nbsp;เรา<wbr>ควรฝึกปฏิบัติร่วมกับเหล่าสาวก&nbsp;&nbsp;จากการมาร่วมกันและด้วยอิทธิพลของพระอาจารย์<wbr>ทิพย์&nbsp;&nbsp;ความปรารถนาที่จะครอบครองธรรมชาติวัตถุจะค่อย&nbsp;&nbsp;ๆ&nbsp;&nbsp;ถูกขจัดไป&nbsp;&nbsp;และเราจะ<wbr>สถิตอย่างมั่นคงในการรับใช้ทิพย์ด้วยความรักต่อองค์ภควาน&nbsp;&nbsp;วิธีนี้ได้อธิบายจากโศลก<wbr>ที่ยี่สิบสองจนมาถึงโศลกสุดท้ายของบทนี้&nbsp;&nbsp;การอุทิศตนเสียสละรับใช้ต่อองค์ภควาน<wbr>เป็นสิ่งที่ง่ายมาก&nbsp;&nbsp;เราควรปฏิบัติในการรับใช้พระองค์เสมอ&nbsp;&nbsp;ควรรับประทานอาหารส่วน<wbr>เหลือหลังจากที่ได้ถวายต่อพระปฏิมาแล้ว&nbsp;&nbsp;ดมกลิ่นหอมของดอกไม้ที่ถวายต่อพระบาท<wbr>รูปดอกบัวขององค์ภควาน&nbsp;&nbsp;ดูสถานที่ต่าง&nbsp;&nbsp;ๆ&nbsp;&nbsp;ที่พระองค์ทรงแสดงลีลาทิพย์&nbsp;&nbsp;อ่านกิจกรรม<wbr>ต่าง&nbsp;&nbsp;ๆ&nbsp;&nbsp;ของพระองค์รวมถึงการแลกเปลี่ยนความรักของพระองค์กับเหล่าสาวก&nbsp;&nbsp;สวด<wbr>ภาวนาคลื่นเสียงทิพย์&nbsp;&nbsp;ฮะเร&nbsp;&nbsp;คริชณะ&nbsp;&nbsp;ฮะเร&nbsp;&nbsp;คริชณะ&nbsp;&nbsp;คริชณะ&nbsp;&nbsp;คริชณะ&nbsp;&nbsp;ฮะเร&nbsp;&nbsp;ฮะเร&nbsp;&nbsp;/&nbsp;&nbsp;ฮะเร<wbr>รามะ&nbsp;&nbsp;ฮะเร&nbsp;&nbsp;รามะ&nbsp;&nbsp;รามะ&nbsp;&nbsp;รามะ&nbsp;&nbsp;ฮะเร&nbsp;&nbsp;ฮะเร&nbsp;&nbsp;เสมอ&nbsp;&nbsp;และถือวันอดอาหารเพื่อระลึกถึงการ<wbr>ปรากฏและการจากไปของพระองค์และบรรดาสาวกของพระองค์&nbsp;&nbsp;ด้วยการปฏิบัติตาม<wbr>วิธีการเหล่านี้&nbsp;&nbsp;ทำให้เราไม่ยึดติดกับกิจกรรมต่าง&nbsp;&nbsp;ๆ&nbsp;&nbsp;ทางวัตถุทั้งหมดโดยสมบูรณ์&nbsp;&nbsp;ดังนั้น<wbr>ผู้ที่สามารถสถิตใน&nbsp;&nbsp;<em>บระฮมะจโยทิ</em>&nbsp;&nbsp;หรือแนวคิดแห่ง&nbsp;&nbsp;<em>บระฮมัน</em>&nbsp;&nbsp;อันหลากหลายต่าง&nbsp;&nbsp;ๆ&nbsp;&nbsp;มี<wbr>ความทัดเทียมกันกับบุคลิกภาพสูงสุดแห่งพระเจ้าในเชิงคุณสมบัติ
  
  </div>

  <div class="p-end">

  
  <em>ดังนั้น ได้จบคำอธิบายโดย บัคธิเวดันธะ บทที่สิบสี่ของหนังสือ</em> ชรีมัด บะกะวัด-กีทา <em>ในหัวข้อเรื่องสามระดับแห่งธรรมชาติวัตถุ</em>
  
  </div>

<ul>
   <li><a href="../../14/26">
         Previous
   </a></li>
   <li><a href="../../15/1">
         Next
   <i></i>
   </a></li>
</ul>
</div>

</body>
</html>
