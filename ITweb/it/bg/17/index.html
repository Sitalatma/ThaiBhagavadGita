<!DOCTYPE html>

<html lang="en" class="no-js">
<head>
   <meta charset="utf-8">
   <meta name="viewport" content="width=device-width, initial-scale=1, shrink-to-fit=no">
   <meta http-equiv="x-ua-compatible" content="ie=edge">

   <title>ภควัต-คีตา ฉบับเดิม บทที่ สิบเจ็ด</title>
   <meta name="description" content="" />
   <link href="https://fonts.googleapis.com/css?family=Noto+Sans" rel="stylesheet">

   <!-- There are two relative links, one should work for chapters, 
   the other one for verses. Should be replaced with absolute path later-->
   <link rel="stylesheet" type="text/css" href="../../it.css">
   <link rel="stylesheet" type="text/css" href="../../../it.css">

</head>
<body>
<div class="bg-content">
<!-- everything above is common to every file. Header should be included there as well -->


<h1 style="text-align:center;"><a href="/bg">ภควัต-คีตา ฉบับเดิม</a></h1>
<h1 class="chapter-num">
    บทที่ สิบเจ็ด
  </h1>
<div>
  <a href="1">โศลก 1:</a>&nbsp;&nbsp;
อารจุนะทรงถามว่า&nbsp;&nbsp;โอ้&nbsp;&nbsp;คริชณะ&nbsp;&nbsp;สถานการณ์ของพวกที่ไม่ปฏิบัติตามหลักธรรม<wbr>ของพระคัมภีร์&nbsp;&nbsp;แต่บูชาตามจินตนาการของตนเองเป็นอย่างไร?&nbsp;&nbsp;พวกเขาอยู่ใน<wbr>ความดี&nbsp;&nbsp;ในตัณหา&nbsp;&nbsp;หรือในอวิชชา?
</div>

<div>
  <a href="2">โศลก 2:</a>&nbsp;&nbsp;
บุคลิกภาพสูงสุดแห่งพระเจ้าตรัสว่า&nbsp;&nbsp;ตามระดับแห่งธรรมชาติที่ดวงวิญญาณใน<wbr>ร่างได้รับมา&nbsp;&nbsp;ความศรัทธาของเขามีสามระดับ&nbsp;&nbsp;คือ&nbsp;&nbsp;ในความดี&nbsp;&nbsp;ในตัณหา&nbsp;&nbsp;หรือใน<wbr>อวิชชา&nbsp;&nbsp;บัดนี้&nbsp;&nbsp;จงสดับฟัง
</div>

<div>
  <a href="3">โศลก 3:</a>&nbsp;&nbsp;
โอ้&nbsp;&nbsp;โอรสแห่งบฺาระทะ&nbsp;&nbsp;ตามความเป็นอยู่ภายใต้ระดับต่าง&nbsp;&nbsp;ๆ&nbsp;&nbsp;ของธรรมชาติ&nbsp;&nbsp;เขาวน<wbr>เวียนอยู่กับความศรัทธาบางชนิด&nbsp;&nbsp;กล่าวว่าสิ่งมีชีวิตอยู่ในความศรัทธาบางชนิด<wbr>ตามระดับที่เขาได้รับมา
</div>

<div>
  <a href="4">โศลก 4:</a>&nbsp;&nbsp;
มนุษย์ในระดับความดีบูชาเทวดา&nbsp;&nbsp;พวกที่อยู่ในระดับตัณหาบูชามาร&nbsp;&nbsp;และพวกที่<wbr>อยู่ในระดับอวิชชาบูชาภูตผีและดวงวิญญาณ
</div>

<div>
  <a href="5-6">โศลก 5-6:</a>&nbsp;&nbsp;
พวกที่ปฏิบัติสมถะและบำเพ็ญเพียรอย่างเคร่งครัดโดยที่ไม่ได้แนะนำไว้ในพระ<wbr>คัมภีร์&nbsp;&nbsp;ปฏิบัติด้วยความยโสและมีอหังการ&nbsp;&nbsp;ผู้อยู่ภายใต้มนต์สะกดของราคะและ<wbr>การยึดติด&nbsp;&nbsp;ผู้ที่โง่เขลาและทรมานธาตุวัตถุของร่างกาย&nbsp;&nbsp;พร้อมทั้งทรมานองค์<wbr>อภิวิญญาณผู้ทรงประทับอยู่ภายใน&nbsp;&nbsp;จงรู้ว่าพวกนี้เป็นมาร
</div>

<div>
  <a href="7">โศลก 7:</a>&nbsp;&nbsp;
แม้แต่อาหารที่แต่ละคนชอบก็มีอยู่สามประเภท&nbsp;&nbsp;ตามสามระดับแห่งธรรมชาติ<wbr>วัตถุ&nbsp;&nbsp;และเป็นจริงเช่นเดียวกับการบูชา&nbsp;&nbsp;ความสมถะ&nbsp;&nbsp;และการให้ทาน&nbsp;&nbsp;บัดนี้&nbsp;&nbsp;จง<wbr>สดับฟังข้อแตกต่างเหล่านี้
</div>

<div>
  <a href="8">โศลก 8:</a>&nbsp;&nbsp;
อาหารซึ่งเป็นที่ชื่นชอบของผู้อยู่ในระดับความดี&nbsp;&nbsp;ทำให้อายุยืน&nbsp;&nbsp;ความเป็นอยู่<wbr>บริสุทธิ์ขึ้น&nbsp;&nbsp;ให้พลัง&nbsp;&nbsp;ทำให้สุขภาพดี&nbsp;&nbsp;มีความสุข&nbsp;&nbsp;และมีความพึงพอใจ&nbsp;&nbsp;อาหาร<wbr>ประเภทนี้ชุ่มฉ่ำ&nbsp;&nbsp;อุดมสมบูรณ์&nbsp;&nbsp;(มีไขมัน)&nbsp;&nbsp;บริสุทธิ์&nbsp;&nbsp;และเป็นที่ชื่นชอบของหัวใจ
</div>

<div>
  <a href="9">โศลก 9:</a>&nbsp;&nbsp;
อาหารที่มีรสชาติเหล่านี้มากเกินไป&nbsp;&nbsp;เช่น&nbsp;&nbsp;ขม&nbsp;&nbsp;เปรี้ยว&nbsp;&nbsp;เค็ม&nbsp;&nbsp;เผ็ด&nbsp;&nbsp;ฉุน&nbsp;&nbsp;แห้ง&nbsp;&nbsp;และเผา<wbr>ไหม้&nbsp;&nbsp;เป็นที่ชื่นชอบของพวกที่อยู่ในระดับตัณหา&nbsp;&nbsp;อาหารเช่นนี้ก่อให้เกิดความ<wbr>ทุกข์&nbsp;&nbsp;ความโศก&nbsp;&nbsp;และโรคภัยไข้เจ็บ
</div>

<div>
  <a href="10">โศลก 10:</a>&nbsp;&nbsp;
อาหารที่ปรุงเกินกว่าสามชั่วโมงก่อนรับประทาน&nbsp;&nbsp;อาหารที่ไม่มีรสชาติ&nbsp;&nbsp;เน่า&nbsp;&nbsp;และ<wbr>บูด&nbsp;&nbsp;อาหารที่ประกอบไปด้วยของเหลือ&nbsp;&nbsp;และสิ่งที่ไม่ควรแตะต้อง&nbsp;&nbsp;เป็นที่ชื่นชอบ<wbr>ของพวกที่อยู่ในระดับแห่งความมืด
</div>

<div>
  <a href="11">โศลก 11:</a>&nbsp;&nbsp;
เกี่ยวกับการบูชา&nbsp;&nbsp;การบูชาที่ปฏิบัติตามคำแนะนำของพระคัมภีร์&nbsp;&nbsp;ทำไปตาม<wbr>หน้าที่โดยไม่ปรารถนารางวัล&nbsp;&nbsp;อยู่ในธรรมชาติแห่งความดี
</div>

<div>
  <a href="12">โศลก 12:</a>&nbsp;&nbsp;
การบูชาทำไปเพื่อผลประโยชน์ทางวัตถุบางประการ&nbsp;&nbsp;หรือทำไปด้วยความยโส&nbsp;&nbsp;โอ้<wbr>ผู้นำแห่งบฺาระทะ&nbsp;&nbsp;เธอควรรู้ว่าอยู่ในระดับตัณหา
</div>

<div>
  <a href="13">โศลก 13:</a>&nbsp;&nbsp;
การบูชาใด&nbsp;&nbsp;ๆ&nbsp;&nbsp;ทำไปโดยไม่คำนึงถึงคำแนะนำจากพระคัมภีร์&nbsp;&nbsp;ไม่มีการแจกพระ-<wbr>สาดัม&nbsp;&nbsp;(อาหารทิพย์)&nbsp;&nbsp;ไม่มีการสวดบทมนต์พระเวท&nbsp;&nbsp;ไม่ทำบุญให้นักบวช&nbsp;&nbsp;และ<wbr>ไม่มีความศรัทธา&nbsp;&nbsp;พิจารณาว่าอยู่ในระดับอวิชชา
</div>

<div>
  <a href="14">โศลก 14:</a>&nbsp;&nbsp;
ความสมถะของร่างกายประกอบด้วยการบูชาองค์ภควาน&nbsp;&nbsp;บูชาพราหมณ์&nbsp;&nbsp;บูชา<wbr>พระอาจารย์ทิพย์&nbsp;&nbsp;และบูชาบุพการี&nbsp;&nbsp;เช่น&nbsp;&nbsp;บิดา&nbsp;&nbsp;มารดา&nbsp;&nbsp;มีความสะอาด&nbsp;&nbsp;เรียบง่าย<wbr>ถือพรหมจรรย์&nbsp;&nbsp;และไม่เบียดเบียน
</div>

<div>
  <a href="15">โศลก 15:</a>&nbsp;&nbsp;
ความสมถะในการพูดประกอบด้วยคำพูดที่เป็นสัจจะ&nbsp;&nbsp;รื่นหู&nbsp;&nbsp;เป็นประโยชน์&nbsp;&nbsp;ไม่<wbr>ทำให้ผู้อื่นเร่าร้อน&nbsp;&nbsp;และท่องวรรณกรรมพระเวทสม่ำเสมอ
</div>

<div>
  <a href="16">โศลก 16:</a>&nbsp;&nbsp;
มีความพึงพอใจ&nbsp;&nbsp;เรียบง่าย&nbsp;&nbsp;จริงจัง&nbsp;&nbsp;ควบคุมตนเองได้&nbsp;&nbsp;และมีความบริสุทธิ์ในชีวิต<wbr>ความเป็นอยู่&nbsp;&nbsp;เป็นความสมถะของจิตใจ
</div>

<div>
  <a href="17">โศลก 17:</a>&nbsp;&nbsp;
ความสมถะทั้งสามส่วนนี้&nbsp;&nbsp;มนุษย์ผู้ไม่หวังผลประโยชน์ทางวัตถุ&nbsp;&nbsp;ปฏิบัติด้วยความ<wbr>ศรัทธาในวิถีทิพย์&nbsp;&nbsp;และปฏิบัติไปเพื่อองค์ภควานเท่านั้น&nbsp;&nbsp;เช่นนี้เรียกว่าความ<wbr>สมถะในระดับความดี
</div>

<div>
  <a href="18">โศลก 18:</a>&nbsp;&nbsp;
การบำเพ็ญเพียรที่ทำด้วยความยโส&nbsp;&nbsp;ทำไปเพื่อให้ได้รับการเคารพบูชา&nbsp;&nbsp;และ<wbr>เกียรติยศชื่อเสียง&nbsp;&nbsp;กล่าวว่าอยู่ในระดับตัณหาจึงไม่ยั่งยืนถาวร
</div>

<div>
  <a href="19">โศลก 19:</a>&nbsp;&nbsp;
การบำเพ็ญเพียรทำไปด้วยความโง่&nbsp;&nbsp;ด้วยการทรมานตนเอง&nbsp;&nbsp;มุ่งเพื่อทำลาย&nbsp;&nbsp;หรือ<wbr>ทำให้ผู้อื่นได้รับบาดเจ็บ&nbsp;&nbsp;กล่าวว่าอยู่ในระดับอวิชชา
</div>

<div>
  <a href="20">โศลก 20:</a>&nbsp;&nbsp;
การให้ทานที่ทำไปตามหน้าที่&nbsp;&nbsp;โดยไม่หวังผลตอบแทน&nbsp;&nbsp;ถูกกาลเทสะ&nbsp;&nbsp;และให้แก่<wbr>บุคคลผู้ควรค่า&nbsp;&nbsp;พิจารณาว่าอยู่ในระดับความดี
</div>

<div>
  <a href="21">โศลก 21:</a>&nbsp;&nbsp;
แต่การให้ทานที่ให้ไปเพื่อหวังผลตอบแทนบางอย่าง&nbsp;&nbsp;หรือปรารถนาผลประโยชน์<wbr>ทางวัตถุ&nbsp;&nbsp;หรือให้ด้วยอารมณ์ที่ไม่เต็มใจ&nbsp;&nbsp;กล่าวว่าเป็นการให้ทานในระดับตัณหา
</div>

<div>
  <a href="22">โศลก 22:</a>&nbsp;&nbsp;
และการให้ทานแก่สถานที่ที่ไม่บริสุทธิ์&nbsp;&nbsp;ในเวลาที่ไม่เหมาะสม&nbsp;&nbsp;ให้แก่บุคคลที่ไม่ควร<wbr>ค่า&nbsp;&nbsp;หรือไม่เอาใจใส่&nbsp;&nbsp;และไม่แสดงความเคารพอย่างเหมาะสม&nbsp;&nbsp;กล่าวว่าอยู่ในระดับ<wbr>อวิชชา
</div>

<div>
  <a href="23">โศลก 23:</a>&nbsp;&nbsp;
จากจุดเริ่มต้นแห่งการสร้างได้ใช้คำสามคำ&nbsp;&nbsp;โอม&nbsp;&nbsp;ทัท&nbsp;&nbsp;สัท&nbsp;&nbsp;แสดงถึงสัจธรรมที่<wbr>สมบูรณ์สูงสุด&nbsp;&nbsp;สามคำนี้เป็นสัญลักษณ์ตัวแทนที่พราหมณ์ใช้ขณะสวดภาวนาบท<wbr>มนต์พระเวท&nbsp;&nbsp;และระหว่างพิธีบูชา&nbsp;&nbsp;เพื่อให้องค์ภควานทรงพอพระทัย
</div>

<div>
  <a href="24">โศลก 24:</a>&nbsp;&nbsp;
ดังนั้นนักทิพย์นิยมปฏิบัติพิธีบู่ชา&nbsp;&nbsp;ให้ทาน&nbsp;&nbsp;และบำเพ็ญเพียรตามกฎเกณฑ์ของ<wbr>พระคัมภีร์ซึ่งเริ่มต้นด้วยคำว่า&nbsp;&nbsp;“โอม”&nbsp;&nbsp;เสมอ&nbsp;&nbsp;เพื่อบรรลุถึงองค์ภควาน
</div>

<div>
  <a href="25">โศลก 25:</a>&nbsp;&nbsp;
โดยไม่ปรารถนาผลประโยชน์ทางวัตถุ&nbsp;&nbsp;เขาควรปฏิบัติพิธีบูชา&nbsp;&nbsp;บำเพ็ญเพียร&nbsp;&nbsp;และ<wbr>ให้ทานต่าง&nbsp;&nbsp;ๆ&nbsp;&nbsp;ด้วยคำว่า&nbsp;&nbsp;‘ทัท’&nbsp;&nbsp;จุดมุ่งหมายของกิจกรรมทิพย์เหล่านี้ก็เพื่อให้เป็น<wbr>อิสระจากพันธนาการทางวัตถุ
</div>

<div>
  <a href="26-27">โศลก 26-27:</a>&nbsp;&nbsp;
สัจธรรมที่สมบูรณ์คือจุดมุ่งหมายของพิธีบูชาด้วยการอุทิศตนเสียสละ&nbsp;&nbsp;และ<wbr>แสดงด้วยคำว่า&nbsp;&nbsp;สัท&nbsp;&nbsp;ผู้ปฏิบัติพิธีบูชาเช่นนี้เรียกว่า&nbsp;&nbsp;สัท&nbsp;&nbsp;เช่นกัน&nbsp;&nbsp;เหมือนกับงาน<wbr>ทั้งหมดในพิธีบูชา&nbsp;&nbsp;การบำเพ็ญเพียร&nbsp;&nbsp;และการให้ทาน&nbsp;&nbsp;ซึ่งเป็นธรรมชาติที่สมบูรณ์<wbr>โดยแท้จริง&nbsp;&nbsp;ปฏิบัติไปเพื่อให้องค์ภควานทรงพอพระทัย&nbsp;&nbsp;โอ้&nbsp;&nbsp;โอรสพระนางพริทฺา
</div>

<div>
  <a href="28">โศลก 28:</a>&nbsp;&nbsp;
สิ่งใดที่กระทำไปเพื่อบูชา&nbsp;&nbsp;ให้ทาน&nbsp;&nbsp;หรือบำเพ็ญเพียร&nbsp;&nbsp;โดยปราศจากความศรัทธา<wbr>ในองค์ภควาน&nbsp;&nbsp;โอ้&nbsp;&nbsp;โอรสพระนางพริทฺา&nbsp;&nbsp;จะไม่ถาวร&nbsp;&nbsp;เรียกว่า&nbsp;&nbsp;‘อสัท’&nbsp;&nbsp;และไม่มี<wbr>ประโยชน์ทั้งในชาตินี้และชาติหน้า
</div>

<ul>
   <li><a href="../16">
         Previous
   </a></li>
   <li><a href="../18">
         Next
   <i></i>
   </a></li>
</ul>
</div>
<!-- footer should go here-->

</body>
</html>
