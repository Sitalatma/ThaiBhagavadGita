<!DOCTYPE html>

<html lang="th">
<head>
   <meta charset="utf-8">
   <title>ภควัต-คีตา ฉบับเดิม โศลก 5.11</title>

   <link rel='stylesheet' id='divi-fonts-css'  href='https://fonts.googleapis.com/css?family=Open+Sans:300italic,400italic,600italic,700italic,800italic,400,300,600,700,800&#038;subset=latin,latin-ext' type='text/css' media='all' />
   <link rel='stylesheet' id='et-gf-thai-css'  href='https://fonts.googleapis.com/earlyaccess/notosansthai.css' type='text/css' media='all' />

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/mp1fyr8d/bmfmo.css" media="all"/>
   <link rel="stylesheet" type="text/css" href="https://books.iskconthailand.com/wp-content/cache/wpfc-minified/qlw91dnk/bmfmo.css" media="all"/>

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/868c5g01/c813i.css" media="all"/>
<style type="text/css" id="custom-background-css">
body.custom-background { background-color: #f9e6ca; }
</style>
</head>
<body class="page-template-default page page-id-21 page-parent page-child parent-pageid-10 custom-background et_button_no_icon et_pb_button_helper_class et_non_fixed_nav et_show_nav et_hide_primary_logo et_hide_mobile_logo et_cover_background et_pb_gutter linux et_pb_gutters3 et_primary_nav_dropdown_animation_fade et_secondary_nav_dropdown_animation_fade et_pb_footer_columns4 et_header_style_left et_pb_pagebuilder_layout et_no_sidebar et_divi_theme et-db et_minified_js et_minified_css">
<div class="bg-content" style="width:80%;margin-left:auto;margin-right:auto;">


<h1 style="text-align:center;"><a href="/bg">ภควัต-คีตา ฉบับเดิม</a></h1>
  <h1 class="chapter-title">
    <a href="../../5">
       บทที่-ห้า
    </a>
<!-- 5 -->
  </h1>
  <h1 class="chapter-title">
    คารมะ-โยกะ<br />การปฏิบัติในคริชณะจิตสำนึก
  </h1>
  <h2 class="text">
    โศลก 11
  </h2>
  <div class="devanagari">
    
      <div>
        कायेन मनसा बुद्ध्या केवलैरिन्द्रियैरपि ।
        <br>
        योगिनः कर्म कुर्वन्ति सङ्गं त्यक्त्वात्मशुद्धये ॥ ५.११ ॥
      </div>
      
  </div>
  <div class="sans">

  
  <em>คาเยนะ มะนะสา บุดดยา<br />เควะไลร อิรดริไยร อพิ</em><br /><em>โยกินะฮ คารมะ คุรวันทิ<br />สังกัม ทยัคทวาทมะ-ชุดดะเย</em>
  
  </div>

  <div class="wbw">

  
  <em>คาเยนะ</em>&nbsp;&nbsp;-&nbsp;&nbsp;ด้วยร่างกาย, <em>มะนะสา</em>&nbsp;&nbsp;-&nbsp;&nbsp;ด้วยจิตใจ, <em>บุดดยา</em>&nbsp;&nbsp;-&nbsp;&nbsp;ด้วยปัญญา, <em>เควะไลฮ</em>&nbsp;&nbsp;-&nbsp;&nbsp;บริสุทธิ์, <em>อินดริไยฮ</em>&nbsp;&nbsp;-&nbsp;&nbsp;ด้วยประสาทสัมผัส, <em>อพิ</em>&nbsp;&nbsp;-&nbsp;&nbsp;แม้แต่, <em>โยกินะฮ</em>&nbsp;&nbsp;-&nbsp;&nbsp;บุคคลผู้มีคริชณะจิตสำนึก, <em>คารมะ</em>&nbsp;&nbsp;-&nbsp;&nbsp;การกระทำ, <em>คุรวันทิ</em>&nbsp;&nbsp;-&nbsp;&nbsp;พวกเขาปฏิบัติ, <em>สังกัม</em>&nbsp;&nbsp;-&nbsp;&nbsp;การยึดติด, <em>ทยัคทวา</em>&nbsp;&nbsp;-&nbsp;&nbsp;สละ, <em>อาทมะ</em>&nbsp;&nbsp;-&nbsp;&nbsp;ของตนเอง, <em>ชุดดะเย</em>&nbsp;&nbsp;-&nbsp;&nbsp;เพื่อจุดมุ่งหมายแห่งความบริสุทธิ์
  
  </div>

  <div class="text-title">
  คำแปล
  </div>
  <div class="trans">

  
  โยคีผู้สละความยึดติด&nbsp;&nbsp;ปฏิบัติด้วยร่างกาย&nbsp;&nbsp;จิตใจ&nbsp;&nbsp;ปัญญา&nbsp;&nbsp;และแม้แต่ด้วย<wbr>ประสาทสัมผัส&nbsp;&nbsp;เพียงเพื่อจุดมุ่งหมายแห่งความบริสุทธิ์เท่านั้น
  
  </div>

  <div class="text-title">
  คำอธิบาย
  </div>
  <div class="purport">

  
  เมื่อเราปฏิบัติคริชณะจิตสำนึกโดยสนองประสาทสัมผัสของคริชณะเพื่อให้<wbr>พระองค์ทรงพอพระทัย&nbsp;&nbsp;การปฏิบัติไม่ว่าด้วยส่วนไหน&nbsp;&nbsp;เช่น&nbsp;&nbsp;ร่างกาย&nbsp;&nbsp;จิตใจ&nbsp;&nbsp;ปัญญา&nbsp;&nbsp;หรือ<wbr>แม้แต่ประสาทสัมผัสจะทำให้บริสุทธิ์จากมลทินทางวัตถุ&nbsp;&nbsp;และจะไม่มีวิบากกรรมทาง<wbr>วัตถุใด&nbsp;&nbsp;ๆ&nbsp;&nbsp;ที่เป็นผลมาจากกิจกรรมของผู้มีคริชณะจิตสำนึก&nbsp;&nbsp;ฉะนั้น&nbsp;&nbsp;กิจกรรมบริสุทธิ์<wbr>โดยทั่วไปเรียกว่า&nbsp;&nbsp;<em>สัด-อาชาระ</em>&nbsp;&nbsp;สามารถปฏิบัติได้โดยง่ายด้วยการปฏิบัติในคริชณะ<wbr>จิตสำนึก&nbsp;&nbsp;ชรี&nbsp;&nbsp;รูพะ&nbsp;&nbsp;โกสวามี&nbsp;&nbsp;ใน&nbsp;&nbsp;<em>บัคธิ-ระสามริทะ-สินดุ</em>&nbsp;&nbsp;(1.2.187)&nbsp;&nbsp;ได้อธิบายไว้ดังนี้
  
  </div>

  <div class="sans">

  
  <em>อีฮา ยัสยะ ฮะเรร ดาสเย<br />คารมะณา มะนะสา กิรา</em><br /><em>นิคิลาสุ อพิ อวัสทาสุ<br />จีวัน-มุคทะฮ สะ อุชยะเท</em>
  
  </div>

  <div class="purport">

  
  “บุคคลผู้ปฏิบัติในคริชณะจิตสำนึก&nbsp;&nbsp;(หรืออีกนัยหนึ่งรับใช้คริชณะ)&nbsp;&nbsp;ด้วยร่างกาย&nbsp;&nbsp;จิตใจ<wbr>ปัญญา&nbsp;&nbsp;และคำพูดเป็นผู้หลุดพ้นแม้อยู่ในโลกวัตถุ&nbsp;&nbsp;ถึงแม้ท่านอาจปฏิบัติสิ่งที่เรียกว่า<wbr>กิจกรรมทางวัตถุมากมาย”&nbsp;&nbsp;แต่ไม่มีอหังการเพราะท่านไม่เชื่อว่าตัวท่านคือร่างวัตถุนี้<wbr>หรือว่าตัวท่านเป็นเจ้าของร่างวัตถุ&nbsp;&nbsp;รู้ดีว่าตัวท่านไม่ใช่ร่างกายนี้และร่างกายนี้ไม่ใช่เป็น<wbr>ของท่าน&nbsp;&nbsp;ตัวท่านเองเป็นของคริชณะ&nbsp;&nbsp;และร่างกายก็เช่นกันเป็นของคริชณะ&nbsp;&nbsp;เมื่อนำทุกสิ่ง<wbr>ทุกอย่างที่ผลิตโดย&nbsp;&nbsp;ร่างกาย&nbsp;&nbsp;จิตใจ&nbsp;&nbsp;ปัญญา&nbsp;&nbsp;คำพูด&nbsp;&nbsp;ชีวิต&nbsp;&nbsp;ทรัพย์สมบัติ&nbsp;&nbsp;ฯลฯ&nbsp;&nbsp;และอะไรก็<wbr>แล้วแต่ที่ท่านอาจเป็นเจ้าของ&nbsp;&nbsp;นำมารับใช้คริชณะ&nbsp;&nbsp;เช่นนี้&nbsp;&nbsp;ท่านจะประสานกับคริชณะทันที<wbr>โดยเป็นหนึ่งเดียวกับคริชณะ&nbsp;&nbsp;และปราศจากอหังการที่จะนำท่านให้เชื่อว่าตัวท่านคือ<wbr>ร่างกาย&nbsp;&nbsp;ฯลฯ&nbsp;&nbsp;นี่คือระดับสมบูรณ์แห่งคริชณะจิตสำนึก
  
  </div>

<ul>
   <li><a href="../../5/10">
         Previous
   </a></li>
   <li><a href="../../5/12">
         Next
   <i></i>
   </a></li>
</ul>
</div>

</body>
</html>
