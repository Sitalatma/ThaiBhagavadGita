<!DOCTYPE html>

<html lang="en" class="no-js">
<head>
   <meta charset="utf-8">
   <meta name="viewport" content="width=device-width, initial-scale=1, shrink-to-fit=no">
   <meta http-equiv="x-ua-compatible" content="ie=edge">

   <title>ภควัต-คีตา ฉบับเดิม บทที่ ห้า</title>
   <meta name="description" content="" />
   <link href="https://fonts.googleapis.com/css?family=Noto+Sans" rel="stylesheet">

   <!-- There are two relative links, one should work for chapters, 
   the other one for verses. Should be replaced with absolute path later-->
   <link rel="stylesheet" type="text/css" href="../../it.css">
   <link rel="stylesheet" type="text/css" href="../../../it.css">

</head>
<body>
<div class="bg-content">
<!-- everything above is common to every file. Header should be included there as well -->


<h1 style="text-align:center;"><a href="/bg">ภควัต-คีตา ฉบับเดิม</a></h1>
<h1 class="chapter-num">
    บทที่ ห้า
  </h1>
<div>
  <a href="1">โศลก 1:</a>&nbsp;&nbsp;
อารจุนะตรัสว่า&nbsp;&nbsp;โอ้&nbsp;&nbsp;คริชณะ&nbsp;&nbsp;เริ่มแรกพระองค์ทรงบอกให้ข้าพเจ้าสละงาน&nbsp;&nbsp;และ<wbr>แล้วทรงแนะนำให้ทำงานด้วยการอุทิศตนเสียสละ&nbsp;&nbsp;ขอให้พระองค์ทรงโปรด<wbr>กรุณาตรัสอย่างชัดเจนว่า&nbsp;&nbsp;ทั้งสองสิ่งนี้สิ่งไหนจะมีประโยชน์มากกว่ากัน
</div>

<div>
  <a href="2">โศลก 2:</a>&nbsp;&nbsp;
องค์ภควานตรัสตอบว่า&nbsp;&nbsp;การสละงานและการทำงานด้วยการอุทิศตนเสียสละทั้ง<wbr>คู่ดีเพื่อความหลุดพ้น&nbsp;&nbsp;แต่เมื่อเปรียบเทียบสองสิ่งนี้&nbsp;&nbsp;การทำงานอุทิศตนเสียสละ<wbr>รับใช้ดีกว่าการสละงาน
</div>

<div>
  <a href="3">โศลก 3:</a>&nbsp;&nbsp;
ผู้ที่ไม่รังเกียจกิจกรรมและไม่ปรารถนาผลตอบแทนจากกิจกรรมของตนเอง&nbsp;&nbsp;ได้<wbr>ชื่อว่าเป็นผู้เสียสละอยู่เสมอ&nbsp;&nbsp;บุคคลเช่นนี้เป็นอิสระจากมวลสิ่งคู่&nbsp;&nbsp;ข้ามพ้นจาก<wbr>พันธนาการทางวัตถุได้โดยง่ายดาย&nbsp;&nbsp;และได้รับความหลุดพ้นอย่างสมบูรณ์&nbsp;&nbsp;โอ้<wbr>อารจุนะ&nbsp;&nbsp;ยอดนักรบ
</div>

<div>
  <a href="4">โศลก 4:</a>&nbsp;&nbsp;
คนโง่เท่านั้นที่พูดว่าการอุทิศตนเสียสละรับใช้&nbsp;&nbsp;(คารมะ-โยกะ)&nbsp;&nbsp;แตกต่างจากการ<wbr>ศึกษาวิเคราะห์โลกวัตถุ&nbsp;&nbsp;(สางคฺยะ)&nbsp;&nbsp;พวกบัณฑิตที่แท้จริงกล่าวว่าผู้ใดปฏิบัติตนดี<wbr>หนึ่งในสองวิถีทางนี้จะบรรลุผลทั้งสอง
</div>

<div>
  <a href="5">โศลก 5:</a>&nbsp;&nbsp;
ผู้ที่รู้ว่าสภาวะที่ไปถึงด้วยวิธีการศึกษาวิเคราะห์สามารถบรรลุถึงได้ด้วยการอุทิศ<wbr>ตนเสียสละรับใช้เช่นเดียวกัน&nbsp;&nbsp;ดังนั้น&nbsp;&nbsp;จึงเห็นว่าการศึกษาวิเคราะห์และการอุทิศ<wbr>ตนเสียสละรับใช้อยู่ในระดับเดียวกัน&nbsp;&nbsp;ผู้นี้เห็นสิ่งต่าง&nbsp;&nbsp;ๆ&nbsp;&nbsp;ตามความเป็นจริง
</div>

<div>
  <a href="6">โศลก 6:</a>&nbsp;&nbsp;
หากเพียงแต่สละกิจกรรมทั้งหมดโดยไม่ปฏิบัติการอุทิศตนเสียสละรับใช้แด่องค์<wbr>ภควาน&nbsp;&nbsp;ไม่สามารถทำให้เรามีความสุข&nbsp;&nbsp;แต่ผู้ที่ใคร่ครวญรอบคอบปฏิบัติในการ<wbr>อุทิศตนเสียสละรับใช้สามารถบรรลุถึงองค์ภควานโดยไม่ล่าช้า
</div>

<div>
  <a href="7">โศลก 7:</a>&nbsp;&nbsp;
ผู้ที่ทำงานด้วยการอุทิศตนเสียสละ&nbsp;&nbsp;มีดวงวิญญาณบริสุทธิ์&nbsp;&nbsp;สามารถควบคุม<wbr>จิตใจและประสาทสัมผัสของตนเองได้&nbsp;&nbsp;จะเป็นที่รักของทุกคน&nbsp;&nbsp;และทุกคนก็เป็น<wbr>ที่รักของเขา&nbsp;&nbsp;แม้ทำงานอยู่ตลอดเวลา&nbsp;&nbsp;แต่บุคคลเช่นนี้จะไม่มีวันถูกพันธนาการ
</div>

<div>
  <a href="8-9">โศลก 8-9:</a>&nbsp;&nbsp;
บุคคลผู้อยู่ในจิตสำนึกทิพย์&nbsp;&nbsp;แม้ปฏิบัติอยู่ในการเห็น&nbsp;&nbsp;ได้ยิน&nbsp;&nbsp;สัมผัส&nbsp;&nbsp;ดมกลิ่น&nbsp;&nbsp;รับ<wbr>ประทาน&nbsp;&nbsp;เคลื่อนไหวไปมา&nbsp;&nbsp;นอน&nbsp;&nbsp;และหายใจ&nbsp;&nbsp;ทราบดีอยู่ภายในตัวเสมอว่า&nbsp;&nbsp;อันที่<wbr>จริงตนเองไม่ได้ทำอะไรเลย&nbsp;&nbsp;เพราะว่าขณะที่กำลังพูด&nbsp;&nbsp;ถ่าย&nbsp;&nbsp;รับ&nbsp;&nbsp;หรือเปิดปิดตา<wbr>เขาทราบเสมอว่าประสาทสัมผัสวัตถุเท่านั้นที่ปฏิบัติอยู่กับรูป&nbsp;&nbsp;เสียง&nbsp;&nbsp;กลิ่น&nbsp;&nbsp;รส<wbr>สัมผัส&nbsp;&nbsp;และตัวเขาเองอยู่ห่างจากสิ่งเหล่านี้
</div>

<div>
  <a href="10">โศลก 10:</a>&nbsp;&nbsp;
ผู้ปฏิบัติหน้าที่ของตนโดยปราศจากการยึดติด&nbsp;&nbsp;ศิโรราบผลของงานแด่องค์<wbr>ภควาน&nbsp;&nbsp;จะไม่ได้รับผลกระทบจากการทำบาป&nbsp;&nbsp;เสมือนดั่งเช่นใบบัวที่น้ำไม่<wbr>สามารถซึมเข้าไปได้ฉันใด
</div>

<div>
  <a href="11">โศลก 11:</a>&nbsp;&nbsp;
โยคีผู้สละความยึดติด&nbsp;&nbsp;ปฏิบัติด้วยร่างกาย&nbsp;&nbsp;จิตใจ&nbsp;&nbsp;ปัญญา&nbsp;&nbsp;และแม้แต่ด้วย<wbr>ประสาทสัมผัส&nbsp;&nbsp;เพียงเพื่อจุดมุ่งหมายแห่งความบริสุทธิ์เท่านั้น
</div>

<div>
  <a href="12">โศลก 12:</a>&nbsp;&nbsp;
ดวงวิญญาณผู้อุทิศตนเสียสละอยู่เสมอได้รับความสงบที่บริสุทธิ์&nbsp;&nbsp;เพราะถวายผล<wbr>ของกิจกรรมทั้งหมดแด่ข้า&nbsp;&nbsp;ขณะที่ผู้ไม่ร่วมกับองค์ภควาน&nbsp;&nbsp;โลภในผลแห่งแรงงาน<wbr>ของตน&nbsp;&nbsp;จะถูกพันธนาการ
</div>

<div>
  <a href="13">โศลก 13:</a>&nbsp;&nbsp;
เมื่อดวงชีวิตในร่างควบคุมธรรมชาติของตนเองได้&nbsp;&nbsp;และด้วยจิตใจที่สละการกระ<wbr>ทำทั้งหมด&nbsp;&nbsp;เขาเป็นผู้พำนักอยู่ในเมืองที่มีเก้าประตู&nbsp;&nbsp;(ร่างวัตถุ)&nbsp;&nbsp;อย่างมีความสุข<wbr>ไม่ได้ทำงานหรือเป็นต้นเหตุให้งานสำเร็จ
</div>

<div>
  <a href="14">โศลก 14:</a>&nbsp;&nbsp;
วิญญาณในร่างเป็นเจ้าเมืองแห่งร่างกายของเขา&nbsp;&nbsp;มิได้เป็นผู้สร้างกิจกรรม&nbsp;&nbsp;หรือ<wbr>ว่าชักนำให้ผู้คนกระทำ&nbsp;&nbsp;หรือว่าตัวเขาเป็นผู้สร้างผลของการกระทำ&nbsp;&nbsp;ทั้งหมดนี้<wbr>บัญญัติโดยระดับแห่งธรรมชาติวัตถุ
</div>

<div>
  <a href="15">โศลก 15:</a>&nbsp;&nbsp;
องค์ภควานทรงมิได้ถืออภิสิทธิ์เอากิจกรรมบาปหรือบุญของผู้ใด&nbsp;&nbsp;อย่างไรก็ดี&nbsp;&nbsp;ดวง<wbr>วิญญาณในร่างสับสนเนื่องมาจากอวิชชาที่ปกคลุมความรู้อันแท้จริงของพวกเขา
</div>

<div>
  <a href="16">โศลก 16:</a>&nbsp;&nbsp;
อย่างไรก็ดี&nbsp;&nbsp;เมื่อเขาได้รับแสงสว่างจากความรู้ซึ่งอวิชชาถูกทำลายลง&nbsp;&nbsp;ความรู้จะ<wbr>เปิดเผยทุกสิ่งทุกอย่าง&nbsp;&nbsp;เสมือนดังดวงอาทิตย์ที่บันดาลให้ทุกสิ่งทุกอย่างสว่างไสว<wbr>ขึ้นในเวลากลางวัน
</div>

<div>
  <a href="17">โศลก 17:</a>&nbsp;&nbsp;
เมื่อปัญญา&nbsp;&nbsp;จิตใจ&nbsp;&nbsp;ศรัทธา&nbsp;&nbsp;และที่พึ่งของเขาทั้งหมดตั้งมั่นอยู่ในองค์ภควาน&nbsp;&nbsp;จาก<wbr>นั้นความสงสัยได้ถูกชะล้างไปจนหมดสิ้นด้วยความรู้ที่สมบูรณ์&nbsp;&nbsp;เขาก็จะมุ่งหน้า<wbr>ไปสู่หนทางแห่งความหลุดพ้น
</div>

<div>
  <a href="18">โศลก 18:</a>&nbsp;&nbsp;
ด้วยผลจากความรู้ที่แท้จริง&nbsp;&nbsp;นักปราชญ์ผู้ถ่อมตนมองเห็นพราหมณ์สุภาพผู้คง<wbr>แก่เรียน&nbsp;&nbsp;วัว&nbsp;&nbsp;ช้าง&nbsp;&nbsp;สุนัข&nbsp;&nbsp;หรือคนกินสุนัข&nbsp;&nbsp;(คนชั้นต่ำ)&nbsp;&nbsp;ด้วยสายตาที่เสมอภาค
</div>

<div>
  <a href="19">โศลก 19:</a>&nbsp;&nbsp;
พวกที่จิตใจสถิตในความมั่นคงและสงบ&nbsp;&nbsp;เป็นผู้ที่ได้รับชัยชนะจากสภาวะแห่งการ<wbr>เกิดและการตายแล้ว&nbsp;&nbsp;พวกนี้ไม่มีมลทินเหมือน&nbsp;&nbsp;บระฮมัน&nbsp;&nbsp;ฉะนั้น&nbsp;&nbsp;เท่ากับสถิตใน<wbr>บระฮมัน&nbsp;&nbsp;เรียบร้อยแล้ว
</div>

<div>
  <a href="20">โศลก 20:</a>&nbsp;&nbsp;
บุคคลผู้ไม่ร่าเริงเมื่อได้รับสิ่งที่พึงพอใจ&nbsp;&nbsp;ไม่เสียใจเมื่อได้รับสิ่งที่ไม่พึงพอใจ&nbsp;&nbsp;เป็น<wbr>ผู้มีปัญญาอยู่ในตัว&nbsp;&nbsp;ไม่สับสน&nbsp;&nbsp;และรู้ศาสตร์แห่งองค์ภควาน&nbsp;&nbsp;ถือว่าเป็นผู้สถิตใน<wbr>ความเป็นทิพย์เรียบร้อยแล้ว
</div>

<div>
  <a href="21">โศลก 21:</a>&nbsp;&nbsp;
ผู้ที่หลุดพ้นเช่นนี้ไม่หลงใหลอยู่กับความสุขทางประสาทสัมผัสวัตถุ&nbsp;&nbsp;แต่จะอยู่ใน<wbr>สมาธิเสมอ&nbsp;&nbsp;เพลิดเพลินกับความสุขภายใน&nbsp;&nbsp;ด้วยเหตุนี้บุคคลผู้รู้แจ้งแห่งตนจะ<wbr>เพลิดเพลินอยู่กับความสุขอันหาที่สุดมิได้&nbsp;&nbsp;เพราะเขาทำสมาธิอยู่ที่องค์ภควาน
</div>

<div>
  <a href="22">โศลก 22:</a>&nbsp;&nbsp;
บุคคลผู้มีปัญญาจะไม่ไปมีส่วนร่วมกับต้นเหตุแห่งความทุกข์&nbsp;&nbsp;อันเนื่องมาจาก<wbr>การไปสัมผัสกับประสาทสัมผัสวัตถุ&nbsp;&nbsp;โอ้&nbsp;&nbsp;โอรสพระนางคุนที&nbsp;&nbsp;ความสุขเช่นนี้มี<wbr>จุดเริ่มต้นและมีจุดจบ&nbsp;&nbsp;ฉะนั้น&nbsp;&nbsp;คนฉลาดจะไม่ชื่นชมยินดีกับมัน
</div>

<div>
  <a href="23">โศลก 23:</a>&nbsp;&nbsp;
ก่อนออกจากร่างปัจจุบันนี้&nbsp;&nbsp;หากผู้ใดสามารถอดทนต่อแรงกระตุ้นของประสาท<wbr>สัมผัสวัตถุ&nbsp;&nbsp;พร้อมทั้งตรวจสอบอำนาจแห่งความต้องการและความโกรธได้&nbsp;&nbsp;ผู้<wbr>นั้นสถิตอย่างดีและมีความสุขอยู่ในโลกนี้
</div>

<div>
  <a href="24">โศลก 24:</a>&nbsp;&nbsp;
พวกที่มีความสุขอยู่ภายใน&nbsp;&nbsp;มีความตื่นตัวและร่าเริงอยู่ภายใน&nbsp;&nbsp;และเป็นผู้ที่มีเป้า<wbr>หมายอยู่ภายใน&nbsp;&nbsp;เป็นโยคีที่สมบูรณ์โดยแท้จริง&nbsp;&nbsp;เขาหลุดพ้นอยู่ในองค์ภควาน<wbr>และในที่สุดจะบรรลุถึงพระองค์
</div>

<div>
  <a href="25">โศลก 25:</a>&nbsp;&nbsp;
บุคคลผู้ที่อยู่เหนือสิ่งคู่ซึ่งเกิดจากความสงสัย&nbsp;&nbsp;จิตใจปฏิบัติอยู่ภายใน&nbsp;&nbsp;มีภารกิจ<wbr>มากเสมอเพื่อบำรุงสุขต่อมวลชีวิต&nbsp;&nbsp;และเป็นอิสระจากความบาปทั้งปวง&nbsp;&nbsp;จะเป็นผู้<wbr>บรรลุถึงความหลุดพ้นอยู่ในองค์ภควาน
</div>

<div>
  <a href="26">โศลก 26:</a>&nbsp;&nbsp;
ผู้ที่ปราศจากความโกรธและความต้องการทางวัตถุทั้งหมด&nbsp;&nbsp;เป็นผู้รู้แจ้งแห่งตน<wbr>มีวินัยในตนเอง&nbsp;&nbsp;และพยายามเพื่อความสมบูรณ์อยู่เสมอ&nbsp;&nbsp;จะหลุดพ้นสู่องค์ภควาน<wbr>ภายในอนาคตอันใกล้นี้แน่นอน
</div>

<div>
  <a href="27-28">โศลก 27-28:</a>&nbsp;&nbsp;
ปิดกั้นอายตนะภายนอกทั้งหมด&nbsp;&nbsp;กำหนดดวงตาและสายตาทำสมาธิระหว่างคิ้ว<wbr>ทั้งสองข้าง&nbsp;&nbsp;หยุดลมหายใจเข้าออกภายในจมูก&nbsp;&nbsp;และควบคุมจิตใจ&nbsp;&nbsp;ประสาทสัมผัส<wbr>และปัญญา&nbsp;&nbsp;นักทิพย์นิยมตั้งเป้าหมายอยู่ที่ความหลุดพ้น&nbsp;&nbsp;เป็นอิสระจากความ<wbr>ต้องการ&nbsp;&nbsp;ความกลัวและความโกรธ&nbsp;&nbsp;ผู้ที่อยู่ในระดับนี้เสมอ&nbsp;&nbsp;หลุดพ้นแน่นอน
</div>

<div>
  <a href="29">โศลก 29:</a>&nbsp;&nbsp;
ผู้ที่มีจิตสำนึกอย่างสมบูรณ์ในข้า&nbsp;&nbsp;รู้ว่าในที่สุดข้าคือผู้ได้รับประโยชน์แห่งการบูชา<wbr>และความสมถะทั้งหมด&nbsp;&nbsp;ข้าคือองค์ภควานสูงสุดของโลกและเทวดาทั้งปวง&nbsp;&nbsp;ข้า<wbr>คือผู้อุปการะและผู้ปรารถนาดีของมวลชีวิต&nbsp;&nbsp;เขาผู้นี้จะได้รับความสงบจากความ<wbr>เจ็บปวดแห่งความทุกข์ทางวัตถุ
</div>

<ul>
   <li><a href="../4">
         Previous
   </a></li>
   <li><a href="../6">
         Next
   <i></i>
   </a></li>
</ul>
</div>
<!-- footer should go here-->

</body>
</html>
