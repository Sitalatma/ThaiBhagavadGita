<!DOCTYPE html>

<html lang="th">
<head>
   <meta charset="utf-8">
   <title>ภควัต-คีตา ฉบับเดิม คำนำจากผู้จัดพิมพ์</title>

   <link rel='stylesheet' id='divi-fonts-css'  href='https://fonts.googleapis.com/css?family=Open+Sans:300italic,400italic,600italic,700italic,800italic,400,300,600,700,800&#038;subset=latin,latin-ext' type='text/css' media='all' />
   <link rel='stylesheet' id='et-gf-thai-css'  href='https://fonts.googleapis.com/earlyaccess/notosansthai.css' type='text/css' media='all' />

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/mp1fyr8d/bmfmo.css" media="all"/>
   <link rel="stylesheet" type="text/css" href="https://books.iskconthailand.com/wp-content/cache/wpfc-minified/qlw91dnk/bmfmo.css" media="all"/>

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/868c5g01/c813i.css" media="all"/>
<style type="text/css" id="custom-background-css">
body.custom-background { background-color: #f9e6ca; }
</style>
</head>
<body class="page-template-default page page-id-21 page-parent page-child parent-pageid-10 custom-background et_button_no_icon et_pb_button_helper_class et_non_fixed_nav et_show_nav et_hide_primary_logo et_hide_mobile_logo et_cover_background et_pb_gutter linux et_pb_gutters3 et_primary_nav_dropdown_animation_fade et_secondary_nav_dropdown_animation_fade et_pb_footer_columns4 et_header_style_left et_pb_pagebuilder_layout et_no_sidebar et_divi_theme et-db et_minified_js et_minified_css">
<div class="bg-content" style="width:80%;margin-left:auto;margin-right:auto;">


<h1 style="text-align:center;"><a href="/bg">ภควัต-คีตา ฉบับเดิม</a></h1>

<h1 class="chapter-title">
    คำนำจากผู้จัดพิมพ์
</h1>
  <div class="purport">

  
  ถึงแม้ว่าหนังสือ&nbsp;&nbsp;<em>ภควัต-คีตา</em>&nbsp;&nbsp;จะได้รับความนิยมจากการพิมพ์และการอ่านอย่างแพร่หลาย&nbsp;&nbsp;เดิมทีเป็นตอนหนึ่งของ&nbsp;&nbsp;<em>มหาภารตะ</em>&nbsp;&nbsp;ซึ่งเป็นวรรณกรรมประวัติศาสตร์ภาษาสันสกฤตของโลกในอดีต&nbsp;&nbsp;<em>มหาภารตะ</em>&nbsp;&nbsp;กล่าวถึงสถานการณ์ซึ่งนําเรามาสู่ยุคปัจจุบันคือ&nbsp;&nbsp;กลียุค&nbsp;&nbsp;(<em>คะลิ-ยุกะ</em>)&nbsp;&nbsp;ซึ่งเป็นจุดเริ่มต้นของยุคนี้&nbsp;&nbsp;กลียุคเริ่มขึ้นเมื่อประมาณห้าพันปีก่อน&nbsp;&nbsp;องค์ชรีคริชณะตรัส&nbsp;&nbsp;<em>ภควัต-คีตา</em>&nbsp;&nbsp;ให้แก่อารจุนะผู้ทรงเป็นทั้งสหายและสาวกของพระองค์
  
  </div>

  <div class="purport">

  
  การสนทนาครั้งนี้เป็นการสนทนาปรัชญาและธรรมะอันยิ่งใหญ่ที่สุดที่มนุษย์เคยรู้จักมา&nbsp;&nbsp;ปรากฏขึ้นก่อนเกิดสงครามอย่างรุนแรงในราชวงศ์กษัตริย์&nbsp;&nbsp;ระหว่างโอรสหนึ่งร้อยองค์ของดริทะราชทระ&nbsp;&nbsp;และฝ่ายตรงข้าม&nbsp;&nbsp;พาณดะวะ&nbsp;&nbsp;โอรสของพาณดุผู้เป็นญาติกัน
  
  </div>

  <div class="purport">

  
  ดริทะราชทระและพาณดุทรงเป็นพี่น้องกัน&nbsp;&nbsp;ประสูติในราชวงศ์คุรุ&nbsp;&nbsp;สืบเชื้อสายมาจากพระราชาภารตะผู้ทรงปกครองโลกในอดีต&nbsp;&nbsp;พระนาม&nbsp;&nbsp;<em>มหาภารตะ</em>&nbsp;&nbsp;มาจากพระราชาองค์นี้&nbsp;&nbsp;เนื่องจากดริทะราชทระทรงเป็นพระเชษฐา&nbsp;&nbsp;ประสูติมามีพระเนตรพิการ&nbsp;&nbsp;บัลลังก์ซึ่งควรจะเป็นของพระองค์จึงตกมาเป็นของพระอนุชาพาณดุ
  
  </div>

  <div class="purport">

  
  เมื่อพาณดุสวรรคตในขณะที่พระชันษายังไม่มาก&nbsp;&nbsp;โอรสห้าพระองค์&nbsp;&nbsp;คือ&nbsp;&nbsp;ยุดิชทิระ&nbsp;&nbsp;บีมะ&nbsp;&nbsp;อารจุนะ&nbsp;&nbsp;นะคุละ&nbsp;&nbsp;และสะฮะเดวะ&nbsp;&nbsp;ทรงมาอยู่ภายใต้การดูแลของดริทะราช-ทระ&nbsp;&nbsp;ผู้ทรงขึ้นครองราชย์แทนพาณดุ&nbsp;&nbsp;ดังนั้น&nbsp;&nbsp;พระโอรสของดริทะราชทระและพระโอรสของพาณดุทรงเจริญเติบโตในพระราชวังเดียวกัน&nbsp;&nbsp;ทั้งสองราชวงศ์ได้รับการฝึกฝนศิลปะการทําศึกสงครามจากพระอาจารย์ผู้ชํานาญโดรณะ&nbsp;&nbsp;และมีพระอัยกาบีชมะที่เคารพนับถือทรงเป็นผู้ให้คําปรึกษา
  
  </div>

  <div class="purport">

  
  แต่พระโอรสของดริทะราชทระโดยเฉพาะองค์โตสุดดุรโยดะนะทรงมีความเกลียดชังและอิจฉาพาณดะวะ&nbsp;&nbsp;ดริทะราชทระผู้ทรงมีพระเนตรบอดและจิตใจอ่อนแอทรงประสงค์ให้โอรสของพระองคขึ้นครองราชย์แทนพาณดะวะ
  
  </div>

  <div class="purport">

  
  เมื่อได้รับอนุญาตจากดริทะราชทระ&nbsp;&nbsp;ดุรโยดะนะจึงวางแผนสังหารโอรสทั้งหมดของพาณดุ&nbsp;&nbsp;แต่เสด็จอาวิดุระและคริชณะผู้ทรงเป็นพระญาติคอยระวังปกป้อง&nbsp;&nbsp;พาณดะวะจึงรอดพ้นจากการลอบปลงพระชนม์หลายครั้ง
  
  </div>

  <div class="purport">

  
  ชรีคริชณะทรงมิใช่เป็นบุคคลธรรมดาสามัญ&nbsp;&nbsp;แต่ทรงเป็นองค์ภควาน&nbsp;&nbsp;เสด็จลงมาบนโลกนี้และทรงแสดงบทบาทเป็นเจ้าชายร่วมสมัย&nbsp;&nbsp;ในบทบาทนี้พระองค์ทรงเป็นหลานของพระนางคุนทีหรือพระนางพริทา&nbsp;&nbsp;มเหสีของพาณดุและพระมารดาของพาณดะวะ&nbsp;&nbsp;ดังนั้น&nbsp;&nbsp;ทั้งสององค์ทรงเป็นญาติกัน&nbsp;&nbsp;และทรงเป็นผู้ทํานุบํารุงพระศาสนานิรันดร&nbsp;&nbsp;คริชณะทรงโปรดโอรสของพาณดุผู้ทรงคุณธรรม&nbsp;&nbsp;จึงทรงให้ความคุ้มครอง
  
  </div>

  <div class="purport">

  
  ในที่สุดดุรโยดะนะผู้ฉลาดแกมโกงทรงท้าทายพาณดะวะมาเล่นเกมการพนัน&nbsp;&nbsp;ดุร-โยดะนะและพระอนุชาได้รับชัยชนะ&nbsp;&nbsp;พระนางโดรพะดีพระชายาผู้บริสุทธิ์และจงรักภักดีของพาณดะวะทรงตกเป็นเหยื่อจากการพนันในครั้งนี้&nbsp;&nbsp;โดยถูกสบประมาทด้วยการพยายามเปลื้องผ้านางต่อหน้าที่ชุมนุมของเจ้าชายและกษัตริย์ทั้งหลาย&nbsp;&nbsp;พลังอํานาจทิพย์ของคริชณะทรงส่งส่าหรีช่วยโดรพะดีมากเท่าที่ถูกเปลื้องออก&nbsp;&nbsp;แต่การพนันที่มีแผนฉ้อโกงไว้ล่วงหน้าได้โกงเอาราชอาณาจักรของพาณดะวะ&nbsp;&nbsp;และเนรเทศโอรสของพาณดุทั้งห้าให้ไปอยู่ในป่าเป็นเวลาสิบสามปี
  
  </div>

  <div class="purport">

  
  หลังจากพ้นกําหนดการเนรเทศ&nbsp;&nbsp;พาณดะวะทรงขอราชอาณาจักรซึ่งเป็นสิทธิ์ของพวกตนที่ควรจะได้รับ&nbsp;&nbsp;แต่ดุรโยดะนะทรงปฏิเสธอย่างไม่ใยดี&nbsp;&nbsp;ในฐานะที่เป็นโอรสกษัตริย์จึงทรงมีหน้าที่ที่จะต้องรับใช้ด้วยการปกครองบ้านเมือง&nbsp;&nbsp;พาณดะวะทั้งห้าจึงทรงขอเพียงห้าหมู่บ้านมาปกครอง&nbsp;&nbsp;แต่ดุรโยดะนะทรงปฏิเสธอย่างยโสโอหังว่าจะไม่ให้แม้แต่ที่ดินพอที่จะเอาไปปักเข็ม
  
  </div>

  <div class="purport">

  
  ทั้งหมดนี้พาณดะวะทรงพยายามอดทนและอดกลั้นมาตลอด&nbsp;&nbsp;แต่ครั้งนี้ดูเหมือนว่าสงครามจะเป็นสิ่งที่หลีกเลี่ยงไม่ได้
  
  </div>

  <div class="purport">

  
  อย่างไรก็ดี&nbsp;&nbsp;ขณะที่เจ้าชายต่าง&nbsp;&nbsp;ๆ&nbsp;&nbsp;ในโลกต่างแบ่งพวกกัน&nbsp;&nbsp;บ้างไปร่วมกับโอรสของ&nbsp;&nbsp;ดริทะราชทระ&nbsp;&nbsp;บ้างไปร่วมกับพาณดะวะ&nbsp;&nbsp;คริชณะทรงแสดงบทเป็นทูตสันติภาพให้โอรสของพาณดุ&nbsp;&nbsp;โดยเสด็จไปที่ราชสํานักของดริทะราชทระเจรจาสันติวิธีเพื่อสงบศึก&nbsp;&nbsp;แต่เมื่อคําขอร้องของคริชณะทรงถูกปฏิเสธสงครามจึงต้องเกิดขึ้นอย่างแน่นอน
  
  </div>

  <div class="purport">

  
  พาณดะวะผู้มีคุณธรรมอันสูงส่ง&nbsp;&nbsp;ทรงทราบดีว่าคริชณะคือบุคลิกภาพสูงสุดแห่งพระเจ้า&nbsp;&nbsp;ขณะที่ผู้มีบาปหนาเยี่ยงเหล่าโอรสของดริทะราชทระไม่เชื่อเช่นนั้น&nbsp;&nbsp;ถึงกระนั้นคริชณะทรงเสนอที่จะร่วมรบด้วยตามที่ผู้ไม่มีความศรัทธาปรารถนา&nbsp;&nbsp;ในฐานะที่คริชณะ&nbsp;&nbsp;ทรงเป็นองค์ภควานจะทรงไม่รบด้วยพระองค์เอง&nbsp;&nbsp;หากฝ่ายใดปรารถนาจะได้กองทัพของพระองค์ไป&nbsp;&nbsp;อีกฝ่ายหนึ่งก็จะได้คริชณะมาเป็นที่ปรึกษาและผู้ช่วย&nbsp;&nbsp;ดุรโยดะนะทรงเป็นอัจฉริยะทางการเมืองจึงเลือกเอากองทัพของคริชณะ&nbsp;&nbsp;ขณะที่พาณดะวะทรงยินดีอย่างกระตือรือร้นที่จะได้องค์ชรีคริชณะมาอยู่ฝ่ายตน
  
  </div>

  <div class="purport">

  
  ด้วยเหตุนี้คริชณะจึงทรงมาเป็นสารถีของอารจุนะและรับเอาราชรถศึกมาขับ&nbsp;&nbsp;นี่คือจุดกําเนิดของ&nbsp;&nbsp;<em>ภควัต-คีตา</em>&nbsp;&nbsp;ขณะที่กองทัพทั้งสองฝ่ายเรียงรายกันเป็นทิวแถวพร้อมรบ&nbsp;&nbsp;ดริทะราชทระตรัสถามสันจะยะเลขาของพระองค์อย่างสนพระทัยว่า&nbsp;&nbsp;“พวกเขากําลังทําอะไรกัน?”
  
  </div>

  <div class="purport">

  
  โครงเรื่องได้วางไว้เรียบร้อยแล้ว&nbsp;&nbsp;คราวนี้จะกล่าวโดยย่อถึงการแปล&nbsp;&nbsp;และการอธิบาย
  
  </div>

  <div class="purport">

  
  โดยทั่วไปผู้ที่แปล&nbsp;&nbsp;<em>ภควัต-คีตา</em>&nbsp;&nbsp;เป็นภาษาอังกฤษจะกําจัดเอาคริชณะออกไปห่าง&nbsp;&nbsp;ๆ&nbsp;&nbsp;เพื่อตนเองจะได้เสนอแนวคิดและแนวปรัชญาว่าประวัติศาสตร์มหาภารตะเป็นเพียงนวนิยายประหลาดโบราณ&nbsp;&nbsp;และคริชณะทรงเป็นเพียงเครื่องมือทางกวีนิพนธ์เพื่อ&nbsp;&nbsp;เสนอแนวคิดแห่งอัจฉริยภาพของตน&nbsp;&nbsp;หรืออย่างดีคริชณะก็ทรงเป็นเพียงตัวประกอบทางประวัติศาสตร์
  
  </div>

  <div class="purport">

  
  แต่องค์ชรีคริชณะทรงเป็นทั้งจุดมุ่งหมาย&nbsp;&nbsp;และแก่นสารที่สําคัญของ&nbsp;&nbsp;<em>ภควัต-คีตา</em>&nbsp;&nbsp;ดังที่&nbsp;&nbsp;<em>ภควัต-คีตา</em>&nbsp;&nbsp;ได้กล่าวไว้
  
  </div>

  <div class="purport">

  
  ดังนั้น&nbsp;&nbsp;ในการแปลและอธิบายหนังสือเล่มนี้จะนําผู้อ่านมุ่งตรงไปหาคริชณะ&nbsp;&nbsp;แทนที่จะนําเราออกห่างจากพระองค์&nbsp;&nbsp;<em>ภควัต-คีตา</em>&nbsp;&nbsp;เล่มนี้ทั้งเล่มมีความคงเส้นคงวาและเข้าใจได้&nbsp;&nbsp;เพราะคริชณะทรงเป็นผู้ตรัสและทรงเป็นเป้าหมายสูงสุด&nbsp;&nbsp;<em>ภควัต-คีตา&nbsp;&nbsp;ฉบับเดิม</em>&nbsp;&nbsp;เล่มนี้นําเสนอเป็นคัมภีร์ที่ยิ่งใหญ่ตามความเป็นจริง
  
  </div>

  <div class="purport">

  
  ผู้จัดพิมพ์
  
  </div>

<ul>
   <li><a href="../18">
         Previous
   </a></li>
   <li><a href="../dedication">
         Next
   <i></i>
   </a></li>
</ul>
</div>

</body>
</html>
