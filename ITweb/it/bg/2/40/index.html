<!DOCTYPE html>

<html lang="en" class="no-js">
<head>
   <meta charset="utf-8">
   <meta name="viewport" content="width=device-width, initial-scale=1, shrink-to-fit=no">
   <meta http-equiv="x-ua-compatible" content="ie=edge">

   <title>ภควัต-คีตา ฉบับเดิม โศลก 2.40</title>
   <meta name="description" content="" />
   <link href="https://fonts.googleapis.com/css?family=Noto+Sans" rel="stylesheet">

   <!-- There are two relative links, one should work for chapters, 
   the other one for verses. Should be replaced with absolute path later-->
   <link rel="stylesheet" type="text/css" href="../../it.css">
   <link rel="stylesheet" type="text/css" href="../../../it.css">

</head>
<body>
<div class="bg-content">
<!-- everything above is common to every file. Header should be included there as well -->


<h1 style="text-align:center;"><a href="/bg">ภควัต-คีตา ฉบับเดิม</a></h1>
  <h1 class="chapter-title">
    <a href="../../2">
       บทที่ สอง
    </a>
<!-- 2 -->
  </h1>
  <h1 class="chapter-title">
    บทสรุป ภควัต-คีตา
  </h1>
  <h2 class="text">
    โศลก 40
  </h2>
  <div class="devanagari">
    
      <div>
        नेहाभिक्रमनाशोऽस्ति प्रत्यवायो न विद्यते ।
        <br>
        स्वल्पमप्यस्य धर्मस्य त्रायते महतो भयात् ॥ २.४० ॥
      </div>
      
  </div>
  <div class="sans">

  
  <em>เนฮาบิคระมะ-นาโช ´สทิ<br />พรัทยะวาโย นะ วิดยะเท</em><br /><em>สว-อัลพัม อพิ อัสยะ ดารมัสยะ<br />ทรายะเท มะฮะโท บะยาท</em>
  
  </div>

  <div class="wbw">

  
  <em>นะ</em>&nbsp;&nbsp;-&nbsp;&nbsp;ไม่มี<em>, อิฮะ</em>&nbsp;&nbsp;-&nbsp;&nbsp;ใน <em>โยกะ</em> นี้, <em>อบิคระมะ</em>&nbsp;&nbsp;-&nbsp;&nbsp;ในความพยายาม, <em>นาชะฮ</em>&nbsp;&nbsp;-&nbsp;&nbsp;สูญเสีย, <em>อัสทิ</em>&nbsp;&nbsp;-&nbsp;&nbsp;มี, <em>พรัทยะวายะฮ</em>&nbsp;&nbsp;-&nbsp;&nbsp;ลดน้อยลง. <em>นะ</em>&nbsp;&nbsp;-&nbsp;&nbsp;ไม่เคย, <em>วิดยะเท</em>&nbsp;&nbsp;-&nbsp;&nbsp;มี, <em>สุ-อัลพัม</em>&nbsp;&nbsp;-&nbsp;&nbsp;เล็กน้อย, <em>อพิ</em>&nbsp;&nbsp;-&nbsp;&nbsp;ถึงแม้ว่า, <em>อัสยะ</em>&nbsp;&nbsp;-&nbsp;&nbsp;นี้, <em>ดารมัสยะ</em>&nbsp;&nbsp;-&nbsp;&nbsp;อาชีพ, <em>ทรายะเท</em>&nbsp;&nbsp;-&nbsp;&nbsp;ปลดปล่อย, <em>มะฮะทะฮ</em>&nbsp;&nbsp;-&nbsp;&nbsp;จากความยิ่งใหญ่มาก, <em>บะยาท</em>&nbsp;&nbsp;-&nbsp;&nbsp;อันตราย
  
  </div>

  <div class="text-title">
  คำแปล
  </div>
  <div class="trans">

  
  ความพยายามเช่นนี้ไม่มีการสูญเสียหรือลดน้อยลง&nbsp;&nbsp;และความเจริญบนวิถีทางนี้<wbr>แม้เพียงเล็กน้อย&nbsp;&nbsp;สามารถปกป้องเราจากความกลัวที่มีอันตรายมากที่สุด
  
  </div>

  <div class="text-title">
  คำอธิบาย
  </div>
  <div class="purport">

  
  กิจกรรมในคริชณะจิตสำนึก&nbsp;&nbsp;หรือการปฎิบัติเพื่อประโยชน์ของคริชณะโดยไม่<wbr>คาดหวังจะสนองประสาทสัมผัสของตนเองเป็นคุณสมบัติทิพย์สูงสุดแห่งการทำงาน&nbsp;&nbsp;แม้<wbr>เริ่มต้นเพียงเล็กน้อยในกิจกรรมเช่นนี้จะไม่มีอุปสรรคใดขัดขวาง&nbsp;&nbsp;และการเริ่มต้นเพียง<wbr>เล็กน้อยนี้จะไม่สูญหายไม่ว่าในระดับใด&nbsp;&nbsp;งานที่เริ่มต้นในระดับวัตถุต้องทำให้สมบูรณ์<wbr>มิฉะนั้น&nbsp;&nbsp;จะถือว่าความพยายามทั้งหมดล้มเหลว&nbsp;&nbsp;แต่งานที่เริ่มทำในคริชณะจิตสำนึก<wbr>มีผลที่ถาวรแม้จะไม่สำเร็จสมบูรณ์&nbsp;&nbsp;ดังนั้น&nbsp;&nbsp;ผู้ปฏิบัติงานนี้ไม่มีการสูญเสีย&nbsp;&nbsp;แม้งานที่ทำ<wbr>ในคริชณะจิตสำนึกไม่สมบูรณ์&nbsp;&nbsp;หนึ่งเปอร์เซ็นต์ที่ทำในคริชณะจิตสำนึกให้ผลลัพธ์ที่<wbr>ถาวร&nbsp;&nbsp;เมื่อเริ่มครั้งต่อไปจะเป็นเปอร์เซ็นต์ที่สอง&nbsp;&nbsp;ขณะที่กิจกรรมในโลกวัตถุหากทำไม่<wbr>สำเร็จร้อยเปอร์เซ็นต์จะไม่ได้รับผลกำไรอะไรเลย&nbsp;&nbsp;อจามิละ&nbsp;&nbsp;ได้ปฏิบัติหน้าที่ในคริชณะ<wbr>จิตสำนึกไม่เต็มร้อยเปอร์เซ็นต์&nbsp;&nbsp;แต่ได้รับผลแห่งความสุขหนึ่งร้อยเปอร์เซ็นต์เต็มด้วย<wbr>พระกรุณาธิคุณขององค์ภควาน&nbsp;&nbsp;มีโศลกอันงดงามที่สัมพันธ์กับประเด็นนี้ใน&nbsp;&nbsp;<em>ชรีมัด-&nbsp;&nbsp;บากะวะธัม</em>&nbsp;&nbsp;(1.5.17)&nbsp;&nbsp;ดังนี้
  
  </div>

  <div class="sans">

  
  <em>ทยัคทวา สวะ-ดารมัม ชะระณามบุจัม ฮะเรร<br />บะจันน อพัคโว ´ทะ พะเทท ทะโท ยะดิ</em><br /><em>ยะทระ ควะ วาบะดรัม อบูด อมุชยะ คิม<br />โค วารทะ อาพโท ´บะจะทาม สวะ-ดารมะทะฮ</em>
  
  </div>

  <div class="purport">

  
  “หากผู้ใดยกเลิกอาชีพของตนแล้วมาทำงานในคริชณะจิตสำนึก&nbsp;&nbsp;ต่อมาตกลงต่ำโดย<wbr>ทำไม่สำเร็จสมบูรณ์&nbsp;&nbsp;บุคคลนี้จะไม่สูญเสียอะไรเลย&nbsp;&nbsp;แต่หากเขาปฏิบัติกิจกรรมทาง<wbr>วัตถุอย่างสมบูรณ์&nbsp;&nbsp;แล้วจะได้รับประโยชน์อันใด?”&nbsp;&nbsp;ดังเช่นชาวคริสเตียนกล่าวว่า&nbsp;&nbsp;“จะมี<wbr>ประโยชน์อันใด&nbsp;&nbsp;หากมนุษย์ครอบครองได้ทั้งโลก&nbsp;&nbsp;แต่ได้รับความทุกข์ในการสูญเสียดวง<wbr>วิญญาณอมตะของตนเอง?”
  
  </div>

  <div class="purport">

  
  กิจกรรมทางวัตถุและผลของมันจบลงพร้อมกับร่างกาย&nbsp;&nbsp;แต่การปฏิบัติงานใน<wbr>คริชณะจิตสำนึกจะนำเราไปสู่คริชณะจิตสำนึกอีกครั้งหนึ่ง&nbsp;&nbsp;แม้หลังจากสูญเสียร่างกาย<wbr>นี้ไปแล้ว&nbsp;&nbsp;อย่างน้อยจะต้องได้รับโอกาสในชาติหน้าโดยเกิดมาเป็นมนุษย์อีกครั้ง&nbsp;&nbsp;อาจ<wbr>จะเกิดในครอบครัวพราหมณ์ที่มีวัฒนธรรมสูง&nbsp;&nbsp;หรือเกิดในครอบครัวที่ร่ำรวยเพื่อได้<wbr>รับโอกาสทำความเจริญสืบต่อไป&nbsp;&nbsp;นี่คือคุณสมบัติเฉพาะสำหรับงานปฏิบัติในคริชณะ<wbr>จิตสำนึก
  
  </div>

<ul>
   <li><a href="../../2/39">
         Previous
   </a></li>
   <li><a href="../../2/41">
         Next
   <i></i>
   </a></li>
</ul>
</div>
<!-- footer should go here-->

</body>
</html>
