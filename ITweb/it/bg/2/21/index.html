<!DOCTYPE html>

<html lang="th">
<head>
   <meta charset="utf-8">
   <title>ภควัต-คีตา ฉบับเดิม โศลก 2.21</title>

   <link rel='stylesheet' id='divi-fonts-css'  href='https://fonts.googleapis.com/css?family=Open+Sans:300italic,400italic,600italic,700italic,800italic,400,300,600,700,800&#038;subset=latin,latin-ext' type='text/css' media='all' />
   <link rel='stylesheet' id='et-gf-thai-css'  href='https://fonts.googleapis.com/earlyaccess/notosansthai.css' type='text/css' media='all' />

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/mp1fyr8d/bmfmo.css" media="all"/>
   <link rel="stylesheet" type="text/css" href="https://books.iskconthailand.com/wp-content/cache/wpfc-minified/qlw91dnk/bmfmo.css" media="all"/>

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/868c5g01/c813i.css" media="all"/>
<style type="text/css" id="custom-background-css">
body.custom-background { background-color: #f9e6ca; }
</style>
</head>
<body class="page-template-default page page-id-21 page-parent page-child parent-pageid-10 custom-background et_button_no_icon et_pb_button_helper_class et_non_fixed_nav et_show_nav et_hide_primary_logo et_hide_mobile_logo et_cover_background et_pb_gutter linux et_pb_gutters3 et_primary_nav_dropdown_animation_fade et_secondary_nav_dropdown_animation_fade et_pb_footer_columns4 et_header_style_left et_pb_pagebuilder_layout et_no_sidebar et_divi_theme et-db et_minified_js et_minified_css">
<div class="bg-content" style="width:80%;margin-left:auto;margin-right:auto;">


<h1 style="text-align:center;"><a href="/bg">ภควัต-คีตา ฉบับเดิม</a></h1>
  <h1 class="chapter-title">
    <a href="../../2">
       บทที่-สอง
    </a>
<!-- 2 -->
  </h1>
  <h1 class="chapter-title">
    บทสรุป ภควัต-คีตา
  </h1>
  <h2 class="text">
    โศลก 21
  </h2>
  <div class="devanagari">
    
      <div>
        वेदाविनाशिनं नित्यं य एनमजमव्ययम् ।
        <br>
        कथं स पुरुषः पार्थ कं घातयति हन्ति कम् ॥ २.२१ ॥
      </div>
      
  </div>
  <div class="sans">

  
  <em>เวดาวินาชินัม นิทยัม<br />ยะ เอนัม อจัม อัพยะยัม</em><br /><em>คะทัม สะ พุรุชะฮ พารทะ<br />คัม กาทะยะทิ ฮันทิ คัม</em>
  
  </div>

  <div class="wbw">

  
  <em>เวดะ</em>&nbsp;&nbsp;-&nbsp;&nbsp;รู้, <em>อวินาชินัม</em>&nbsp;&nbsp;-&nbsp;&nbsp;ไม่ถูกทำลาย, <em>นิทยัม</em>&nbsp;&nbsp;-&nbsp;&nbsp;เป็นอยู่เสมอ, <em>ยะฮ</em>&nbsp;&nbsp;-&nbsp;&nbsp;ผู้ซึ่ง,<em>เอนัม</em>&nbsp;&nbsp;-&nbsp;&nbsp;นี้(ดวง<wbr>วิญญาณ), <em>อจัม</em>&nbsp;&nbsp;-&nbsp;&nbsp;ไม่เกิด,<em>อัพยะยัม</em>&nbsp;&nbsp;-&nbsp;&nbsp;ไม่เปลี่ยนแปลง, <em>คะทัม</em>&nbsp;&nbsp;-&nbsp;&nbsp;อย่างไร, <em>สะฮ</em>&nbsp;&nbsp;-&nbsp;&nbsp;นั้น, <em>พุรุชะฮ</em>&nbsp;&nbsp;-&nbsp;&nbsp;<wbr>บุคคล, <em>พารท</em> -โอ้ พารทะ (อารจุนะ), <em>คัม</em>&nbsp;&nbsp;-&nbsp;&nbsp;ผู้ซึ่ง, <em>กาทะยะทิ</em>&nbsp;&nbsp;-&nbsp;&nbsp;ต้นเหตุที่ทำให้เจ็บ, <em>ฮันทิ</em>&nbsp;&nbsp;-&nbsp;&nbsp;<wbr>สังหาร, <em>คัม</em>&nbsp;&nbsp;-&nbsp;&nbsp;ผู้ซึ่ง
  
  </div>

  <div class="text-title">
  คำแปล
  </div>
  <div class="trans">

  
  โอ้&nbsp;&nbsp;พารทะ&nbsp;&nbsp;ผู้ที่รู้ว่าดวงวิญญาณไม่มีวันถูกทำลาย&nbsp;&nbsp;เป็นอมตะ&nbsp;&nbsp;ไม่มีการเกิด&nbsp;&nbsp;และ<wbr>ไม่มีการเปลี่ยนแปลง&nbsp;&nbsp;จะเป็นผู้สังหารผู้ใด&nbsp;&nbsp;หรือเป็นต้นเหตุให้ผู้ใดสังหารได้<wbr>อย่างไร
  
  </div>

  <div class="text-title">
  คำอธิบาย
  </div>
  <div class="purport">

  
  ทุกสิ่งทุกอย่างจะมีประโยชน์ในการใช้สอยอยู่ในตัวมันเองตามความเหมาะสม<wbr>ผู้ที่มีความรู้สมบูรณ์จะรู้ว่าควรใช้สิ่งนั้นให้เป็นประโยชน์ตามความเหมาะสมในตัวมัน<wbr>เองได้อย่างไร&nbsp;&nbsp;และเมื่อไร&nbsp;&nbsp;เช่นเดียวกับความรุนแรงก็มีประโยชน์ในตัวมันเองและการที่<wbr>จะใช้ความรุนแรงอย่างไร&nbsp;&nbsp;ขึ้นอยู่กับผู้ที่มีความรู้&nbsp;&nbsp;ถึงแม้ว่าศาลสถิตยุติธรรมจะสั่งลงโทษ<wbr>ประหารชีวิตผู้ทำผิดฐานฆ่าคนตาย&nbsp;&nbsp;ใครจะไปกล่าวโทษศาลไม่ได้&nbsp;&nbsp;ในการตัดสินลงโทษ<wbr>รุนแรงต่อบุคคลนั้นตามกฎหมายแห่งความยุติธรรม&nbsp;&nbsp;ใน&nbsp;&nbsp;<em>มะนุ-สัมฮิทา</em>&nbsp;&nbsp;ซึ่งเป็นกฎหมาย<wbr>สำหรับมนุษยชาติ&nbsp;&nbsp;ได้สนับสนุนว่าผู้ฆ่าคนควรจะถูกลงโทษถึงชีวิต&nbsp;&nbsp;เพื่อในชาติหน้าจะได้<wbr>ไม่ต้องมารับทุกข์ต่อบาปอันยิ่งใหญ่ที่ตนได้กระทำไว้&nbsp;&nbsp;ฉะนั้น&nbsp;&nbsp;กษัตริย์ที่ลงโทษผู้ต้องหาฆ่า<wbr>คนด้วยการแขวนคออันที่จริงแล้วเป็นประโยชน์&nbsp;&nbsp;ในทำนองเดียวกันเมื่อคริชนะทรงสั่งให้<wbr>ต่อสู้&nbsp;&nbsp;ต้องสรุปได้ว่าความรุนแรงเช่นนี้เป็นไปเพื่อความยุติธรรมสูงสุด&nbsp;&nbsp;ดังนั้นอารจุนะทรง<wbr>ควรปฏิบัติตามคำสั่ง&nbsp;&nbsp;และควรรู้ดีด้วยว่าความรุนแรงเช่นนี้ทำไปเพื่อต่อสู้ให้คริชณะ&nbsp;&nbsp;ซึ่ง<wbr>มิใช่เป็นความรุนแรงอะไรเลย&nbsp;&nbsp;เพราะว่าดวงชีวิตหรือดวงวิญญาณจะไม่มีวันถูกสังหาร<wbr>อยู่แล้ว&nbsp;&nbsp;เพื่อบริหารความยุติธรรมสิ่งที่เรียกว่าความรุนแรงจึงได้รับอนุญาต&nbsp;&nbsp;การผ่าตัด<wbr>คนไข้มิได้หมายความว่าจะสังหารคนไข้แต่เป็นการรักษา&nbsp;&nbsp;ดังนั้น&nbsp;&nbsp;การต่อสู้ที่อารจุนะทรง<wbr>ปฏิบัติตามคำสั่งสอนของคริชณะซึ่งเปี่ยมไปด้วยความรู้&nbsp;&nbsp;จึงไม่มีผลบาป
  
  </div>

<ul>
   <li><a href="../../2/20">
         Previous
   </a></li>
   <li><a href="../../2/22">
         Next
   <i></i>
   </a></li>
</ul>
</div>

</body>
</html>
