<!DOCTYPE html>

<html lang="th">
<head>
   <meta charset="utf-8">
   <title>ภควัต-คีตา ฉบับเดิม โศลก 2.41</title>

   <link rel='stylesheet' id='divi-fonts-css'  href='https://fonts.googleapis.com/css?family=Open+Sans:300italic,400italic,600italic,700italic,800italic,400,300,600,700,800&#038;subset=latin,latin-ext' type='text/css' media='all' />
   <link rel='stylesheet' id='et-gf-thai-css'  href='https://fonts.googleapis.com/earlyaccess/notosansthai.css' type='text/css' media='all' />

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/mp1fyr8d/bmfmo.css" media="all"/>
   <link rel="stylesheet" type="text/css" href="https://books.iskconthailand.com/wp-content/cache/wpfc-minified/qlw91dnk/bmfmo.css" media="all"/>

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/868c5g01/c813i.css" media="all"/>
<style type="text/css" id="custom-background-css">
body.custom-background { background-color: #f9e6ca; }
</style>
</head>
<body class="page-template-default page page-id-21 page-parent page-child parent-pageid-10 custom-background et_button_no_icon et_pb_button_helper_class et_non_fixed_nav et_show_nav et_hide_primary_logo et_hide_mobile_logo et_cover_background et_pb_gutter linux et_pb_gutters3 et_primary_nav_dropdown_animation_fade et_secondary_nav_dropdown_animation_fade et_pb_footer_columns4 et_header_style_left et_pb_pagebuilder_layout et_no_sidebar et_divi_theme et-db et_minified_js et_minified_css">
<div class="bg-content" style="width:80%;margin-left:auto;margin-right:auto;">


<h1 style="text-align:center;"><a href="/bg">ภควัต-คีตา ฉบับเดิม</a></h1>
  <h1 class="chapter-title">
    <a href="../../2">
       บทที่-สอง
    </a>
<!-- 2 -->
  </h1>
  <h1 class="chapter-title">
    บทสรุป ภควัต-คีตา
  </h1>
  <h2 class="text">
    โศลก 41
  </h2>
  <div class="devanagari">
    
      <div>
        व्यवसायात्मिका बुद्धिरेकेह कुरुनन्दन ।
        <br>
        बहुशाखा ह्यनन्ताश्च बुद्धयोऽव्यवसायिनाम् ॥ २.४१ ॥
      </div>
      
  </div>
  <div class="sans">

  
  <em>วิยะวะสายาทมิคา บุดดิร<br />เอเคฮะ คุรุ-นันดะนะ</em><br /><em>บะฮุ-ชาคา ฮิ อนันทาช ชะ<br />บุดดะโย 'วิยะวะสายินาม</em>
  
  </div>

  <div class="wbw">

  
  <em>วิยะวะสายะ-อาทมิคา</em>&nbsp;&nbsp;-&nbsp;&nbsp;แน่วแน่ในคริชณะจิตสำนึก, <em>บุดดิฮ</em>&nbsp;&nbsp;-&nbsp;&nbsp;ปัญญา, <em>เอคา</em>&nbsp;&nbsp;-&nbsp;&nbsp;คนเดียว<wbr>เท่านั้น, <em>อิฮะ</em>&nbsp;&nbsp;-&nbsp;&nbsp;ในโลกนี้, <em>คุรุ-นันดะนะ</em>&nbsp;&nbsp;-&nbsp;&nbsp;โอ้ โอรสที่รักแห่งราชวงค์คุรุ, <em>บะฮุ-ชาคาฮ</em>&nbsp;&nbsp;-&nbsp;&nbsp;มี<wbr>สาขามากมาย, <em>ฮิ</em>&nbsp;&nbsp;-&nbsp;&nbsp;แน่นอน, <em>อนันทาฮ</em>&nbsp;&nbsp;-&nbsp;&nbsp;ไม่จำกัด, <em>ชะ</em>&nbsp;&nbsp;-&nbsp;&nbsp;เช่นกัน, <em>บุดดะยะฮ</em>&nbsp;&nbsp;-&nbsp;&nbsp;ปัญญา, <em>อัพยะ วะสายินาม</em>&nbsp;&nbsp;-&nbsp;&nbsp;ของผู้ที่ไม่อยู่ในคริชณะจิตสำนึก
  
  </div>

  <div class="text-title">
  คำแปล
  </div>
  <div class="trans">

  
  โอ้&nbsp;&nbsp;ผู้เป็นที่รักแห่งราชวงศ์คุรุ&nbsp;&nbsp;บุคคลเดินอยู่บนหนทางสายนี้มีเป้าหมายที่แน่วแน่<wbr>และมีจุดมุ่งหมายเป็นหนึ่ง&nbsp;&nbsp;ปัญญาของผู้ที่ไม่แน่วแน่มั่นคงจะแตกสาขามากมาย
  
  </div>

  <div class="text-title">
  คำอธิบาย
  </div>
  <div class="purport">

  
  ความศรัทธาอันมั่นคงในคริชณะจิตสำนึก&nbsp;&nbsp;จะทำให้เราเจริญไปถึงความสม<wbr>บูรณ์สูงสุดแห่งชีวิตเรียกว่าปัญญาแห่ง&nbsp;&nbsp;<em>วิยะวะสายาทมิคา</em>&nbsp;&nbsp;ใน&nbsp;&nbsp;<em>เชธันญะ-ชาริทามริทะ</em><wbr>(<em>มัดยะ</em>&nbsp;&nbsp;22.62)&nbsp;&nbsp;กล่าวไว้ว่า
  
  </div>

  <div class="sans">

  
  <em>“ชรัดดา”-ชับเด-วิชวาสะ คะเฮ สุดริดะ นิชชะยะ</em><br /><em>คริชเณ บัคธิ ไคเล สารวะ-คารมะ คริทะ ฮะยะ</em>
  
  </div>

  <div class="purport">

  
  ความศรัทธาหมายถึงความเชื่ออย่างมั่นคงในสิ่งที่ประเสริฐ&nbsp;&nbsp;เมื่อปฏิบัติหน้าที่ในคริชณะ<wbr>จิตสำนึกเราไม่จำเป็นต้องปฏิบัติในความสัมพันธ์กับโลกวัตถุอันเนื่องมาจากพันธกรณี<wbr>ตามประเพณีครอบครัว&nbsp;&nbsp;มนุษยชาติ&nbsp;&nbsp;หรือประเทศชาติ&nbsp;&nbsp;กิจกรรมเพื่อผลประโยชน์<wbr>เป็นการกระทำตามผลกรรมของเราในอดีตไม่ว่าดีหรือชั่ว&nbsp;&nbsp;เมื่อเราได้ตื่นขึ้นมาในคริชณะ<wbr>จิตสำนึก&nbsp;&nbsp;เราไม่จำเป็นต้องพยายามเพื่อผลดีในกิจกรรมของเรา&nbsp;&nbsp;หากสถิตในคริชณะ<wbr>จิตสำนึกกิจกรรมทั้งหมดอยู่ในระดับที่สมบูรณ์&nbsp;&nbsp;ไม่ขึ้นอยู่กับสภาวะคู่&nbsp;&nbsp;เช่นความดีหรือ<wbr>ความชั่ว&nbsp;&nbsp;ความสมบูรณ์สูงสุดของคริชณะจิตสำนึกคือการสลัดแนวคิดชีวิตทางวัตถุ<wbr>ระดับนี้จะบรรลุถึงโดยปริยายเมื่อเราเจริญขึ้นในคริชณะจิตสำนึก
  
  </div>

  <div class="purport">

  
  จุดมุ่งหมายอันแน่วแน่ของบุคคลในคริชนะจิตสำนึกมีพื้นฐานอยู่ที่ความรู้&nbsp;&nbsp;<em>วาสุเดวะฮ&nbsp;&nbsp;สารวัม&nbsp;&nbsp;อิทิ&nbsp;&nbsp;มะฮาทมา&nbsp;&nbsp;สุ-ดุรละบะฮ</em>&nbsp;&nbsp;บุคคลในคริชณะจิตสำนึกคือดวง<wbr>วิญญาณดีที่หาได้ยากและเป็นผู้รู้อย่างสมบูรณ์ว่า&nbsp;&nbsp;วาสุเดวะ&nbsp;&nbsp;หรือ&nbsp;&nbsp;คริชณะทรงเป็น<wbr>รากฐานแห่งแหล่งกำเนิดของปรากฏการณ์ทั้งมวล&nbsp;&nbsp;ด้วยการรดน้ำที่รากของต้นไม้<wbr>เท่ากับเราได้แจกจ่ายน้ำไปที่ใบและกิ่งก้านสาขาโดยปริยาย&nbsp;&nbsp;ฉะนั้น&nbsp;&nbsp;ด้วยการปฏิบัติ<wbr>ในคริชณะจิตสำนึกเท่ากับเป็นการรับใช้อย่างสูงสุดแด่ทุก&nbsp;&nbsp;ๆ&nbsp;&nbsp;คน&nbsp;&nbsp;เช่น&nbsp;&nbsp;รับใช้ตัวเราเอง<wbr>ครอบครัว&nbsp;&nbsp;สังคม&nbsp;&nbsp;ประเทศชาติ&nbsp;&nbsp;มนุษยชาติ&nbsp;&nbsp;ฯลฯ&nbsp;&nbsp;หากองค์ชรีคริชณะทรงพอพระทัยในการ<wbr>ปฏิบัติของเรา&nbsp;&nbsp;ทุก&nbsp;&nbsp;ๆ&nbsp;&nbsp;คนก็จะพึงพอใจ
  
  </div>

  <div class="purport">

  
  อย่างไรก็ดี&nbsp;&nbsp;การอุทิศตนเสียสละรับใช้ในคริชณะจิตสำนึก&nbsp;&nbsp;ทำได้ดีที่สุดภายใต้<wbr>คำแนะนำที่ถูกต้องของพระอาจารย์ทิพย์ซึ่งเป็นผู้แทนที่เชื่อถือได้ของคริชณะ&nbsp;&nbsp;ท่านรู้<wbr>ธรรมชาติของศิษย์และสามารถนำศิษย์ให้ปฏิบัติในคริชณะจิตสำนึกได้&nbsp;&nbsp;ดังนั้น&nbsp;&nbsp;การจะ<wbr>เป็นผู้มีความชำนาญในคริชณะจิตสำนึก&nbsp;&nbsp;เราต้องปฏิบัติตามผู้แทนของคริชณะอย่างแน่ว<wbr>แน่&nbsp;&nbsp;และเราควรน้อมรับคำสั่งสอนของพระอาจารย์ทิพย์ผู้ที่เชื่อถือได้เสมือนเป็นภารกิจ<wbr>แห่งชีวิตของเรา&nbsp;&nbsp;ชรีละ&nbsp;&nbsp;วิชวะนาทะ&nbsp;&nbsp;ชัคระวารที&nbsp;&nbsp;ทาคุระ&nbsp;&nbsp;สอนเราในบทมนต์ที่มีชื่อเสียง<wbr>เกี่ยวกับพระอาจารย์ทิพย์ดังนี้
  
  </div>

  <div class="sans">

  
  <em>ยัสยะ พระสาดาด บะกะวัท-พระสาโด<br />ยัสยาพระสาดาน นะ กะทิฮ คุโท ´พิ</em><br /><em>ดยายัน สทุวัมส ทัสยะ ยะชัส ทริ-สันดยัม<br />วันเด กุโรฮ ชรี-ชะระณาระวินดัม</em>
  
  </div>

  <div class="purport">

  
  “การทำให้พระอาจารย์ทิพย์พึงพอใจ&nbsp;&nbsp;องค์ภควานก็จะทรงพึงพอพระทัย&nbsp;&nbsp;หากพระ<wbr>อาจารย์ทิพย์ไม่พึงพอใจ&nbsp;&nbsp;เราจะไม่มีโอกาสได้รับการส่งเสริมมาสู่ระดับแห่งคริชณะ<wbr>จิตสำนึก&nbsp;&nbsp;ฉะนั้น&nbsp;&nbsp;ข้าพเจ้าควรทำสมาธิและสวดมนต์ภาวนาเพื่อพระเมตตาจากพระ<wbr>อาจารย์ทิพย์วันละสามครั้ง&nbsp;&nbsp;และแสดงความเคารพอย่างสูงแด่ท่าน”
  
  </div>

  <div class="purport">

  
  อย่างไรก็ดี&nbsp;&nbsp;กรรมวิธีทั้งหมดนี้ขึ้นอยู่กับความรู้อันสมบูรณ์ว่าดวงวิญญาณ<wbr>อยู่เหนือแนวความคิดทางร่างกาย&nbsp;&nbsp;นี่ไม่ใช่เป็นเพียงทฤษฎีเท่านั้นแต่เป็นการปฏิบัติจริง<wbr>เพื่อไม่เปิดโอกาสให้บุคคลได้สนองประสาทสัมผัสซึ่งปรากฏออกมาในกิจกรรมเพื่อผล<wbr>ประโยชน์ทางวัตถุ&nbsp;&nbsp;ผู้ไม่มีจิตใจที่แน่วแน่มั่นคงจะถูกหันเหไปในกิจกรรมเพื่อผลประโยชน์<wbr>ทางวัตถุต่าง&nbsp;&nbsp;ๆ&nbsp;&nbsp;นานา
  
  </div>

<ul>
   <li><a href="../../2/40">
         Previous
   </a></li>
   <li><a href="../../2/42-43">
         Next
   <i></i>
   </a></li>
</ul>
</div>

</body>
</html>
