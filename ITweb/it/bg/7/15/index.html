<!DOCTYPE html>

<html lang="en" class="no-js">
<head>
   <meta charset="utf-8">
   <meta name="viewport" content="width=device-width, initial-scale=1, shrink-to-fit=no">
   <meta http-equiv="x-ua-compatible" content="ie=edge">

   <title>ภควัต-คีตา ฉบับเดิม โศลก 7.15</title>
   <meta name="description" content="" />
   <link href="https://fonts.googleapis.com/css?family=Noto+Sans" rel="stylesheet">

   <!-- There are two relative links, one should work for chapters, 
   the other one for verses. Should be replaced with absolute path later-->
   <link rel="stylesheet" type="text/css" href="../../it.css">
   <link rel="stylesheet" type="text/css" href="../../../it.css">

</head>
<body>
<div class="bg-content">
<!-- everything above is common to every file. Header should be included there as well -->


<h1 style="text-align:center;"><a href="/bg">ภควัต-คีตา ฉบับเดิม</a></h1>
  <h1 class="chapter-title">
    <a href="../../7">
       บทที่ เจ็ด
    </a>
<!-- 7 -->
  </h1>
  <h1 class="chapter-title">
    ความรู้แห่งสัจธรรม
  </h1>
  <h2 class="text">
    โศลก 15
  </h2>
  <div class="devanagari">
    
      <div>
        न मां दुष्कृतिनो मूढाः प्रपद्यन्ते नराधमाः ।
        <br>
        माययापहृतज्ञाना आसुरं भावमाश्रिताः ॥ ७.१५ ॥
      </div>
      
  </div>
  <div class="sans">

  
  <em>นะ มาม ดุชคริทิโน มูดาฮ<br />พระพัดยันเท นะราดะมาฮ</em><br /><em>มายะยาพะฮริทะ-กยานา<br />อาสุรัม บาวัม อาชริทาฮ</em>
  
  </div>

  <div class="wbw">

  
  <em>นะ</em>&nbsp;&nbsp;-&nbsp;&nbsp;ไม่, <em>มาม</em>&nbsp;&nbsp;-&nbsp;&nbsp;แด่ข้า, <em>ดุชคริทินะฮ</em>&nbsp;&nbsp;-&nbsp;&nbsp;คนสารเลว, <em>มูดาฮ</em>&nbsp;&nbsp;-&nbsp;&nbsp;โง่, <em>พระพัดยันเท</em>&nbsp;&nbsp;-&nbsp;&nbsp;ศิโรราบ, <em>นะระ- อดะมาฮ</em>&nbsp;&nbsp;-&nbsp;&nbsp;ต่ำสุดในหมู่มนุษย์, <em>มายะยา</em>&nbsp;&nbsp;-&nbsp;&nbsp;ด้วยพลังแห่งความหลง, <em>อพะฮริทะ</em>&nbsp;&nbsp;-&nbsp;&nbsp;ถูกขโมยไป, <em>กยานาฮ</em>&nbsp;&nbsp;-&nbsp;&nbsp;ความรู้ของเขา, <em>อาสุรัม</em>&nbsp;&nbsp;-&nbsp;&nbsp;มาร<em>, บาวัม</em>&nbsp;&nbsp;-&nbsp;&nbsp;ธรรมชาติ, <em>อาชริทาฮ</em>&nbsp;&nbsp;-&nbsp;&nbsp;รับเอา
  
  </div>

  <div class="text-title">
  คำแปล
  </div>
  <div class="trans">

  
  พวกที่โง่เขลามาก&nbsp;&nbsp;ต่ำสุดในหมู่มนุษย์&nbsp;&nbsp;ถูกความหลงขโมยเอาความรู้ไป&nbsp;&nbsp;และเป็นผู้<wbr>มีส่วนร่วมกับธรรมชาติมารที่ไม่เชื่อในองค์ภควาน&nbsp;&nbsp;จะไม่ศิโรราบต่อข้า
  
  </div>

  <div class="text-title">
  คำอธิบาย
  </div>
  <div class="purport">

  
  ได้กล่าวไว้ใน&nbsp;&nbsp;<em>ภควัต-คีตา</em>&nbsp;&nbsp;ว่าเพียงแต่ศิโรราบตนเองต่อพระบาทรูปดอกบัวของ<wbr>องค์ภควานคริชณะ&nbsp;&nbsp;เราสามารถข้ามพ้นกฎเกณฑ์อันเข้มงวดของธรรมชาติวัตถุได้&nbsp;&nbsp;ตรงนี้<wbr>ทำให้เกิดคำถามขึ้นมาว่า&nbsp;&nbsp;แล้วพวกนักปราชญ์ที่มีการศึกษา&nbsp;&nbsp;นักวิทยาศาสตร์&nbsp;&nbsp;นักธุรกิจ<wbr>นักบริหาร&nbsp;&nbsp;และผู้นำของคนโดยทั่วไป&nbsp;&nbsp;ทำไมจึงไม่ศิโรราบต่อพระบาทรูปดอกบัวของชรี<wbr>คริชณะ&nbsp;&nbsp;องค์ภควานผู้ทรงมีพลังอำนาจทั้งปวง?&nbsp;&nbsp;<em>มุคทิ</em>&nbsp;&nbsp;หรือความมีอิสรภาพจากกฎแห่ง<wbr>ธรรมชาติวัตถุเป็นสิ่งที่ผู้นำแห่งมนุษยชาติเสาะแสวงหาด้วยวิธีต่าง&nbsp;&nbsp;ๆ&nbsp;&nbsp;ด้วยแผนการอัน<wbr>ยิ่งใหญ่&nbsp;&nbsp;และด้วยความอุตสาหะพยายามเป็นเวลาหลายต่อหลายปีและหลายต่อหลาย<wbr>ชาติ&nbsp;&nbsp;หากว่าความมีอิสรภาพหลุดพ้นเป็นไปได้ด้วยเพียงแต่ศิโรราบต่อพระบาทรูป<wbr>ดอกบัวขององค์ภควาน&nbsp;&nbsp;แล้วทำไมผู้นำที่มีสติปัญญาและทำงานหนักเหล่านี้ไม่ยอมรับ<wbr>วิธีปฏิบัติที่ง่ายดายเช่นนี้?
  
  </div>

  <div class="purport">

  
  <em>คีตา</em>&nbsp;&nbsp;ตอบคำถามนี้อย่างเปิดเผยว่า&nbsp;&nbsp;ผู้นำสังคมที่มีความรู้จริง&nbsp;&nbsp;เช่น&nbsp;&nbsp;พระพรหม<wbr>พระศิวะ&nbsp;&nbsp;คะพิละ&nbsp;&nbsp;สี่คุมาระ&nbsp;&nbsp;มะนุ&nbsp;&nbsp;วิยาสะ&nbsp;&nbsp;เดวะละ&nbsp;&nbsp;อสิทะ&nbsp;&nbsp;จะนะคะ&nbsp;&nbsp;พระฮลาดะ&nbsp;&nbsp;บะลิ&nbsp;&nbsp;และ<wbr>ต่อมา&nbsp;&nbsp;มัดฮวาชารยะ&nbsp;&nbsp;รามานุจาชารยะ&nbsp;&nbsp;ชรี&nbsp;&nbsp;เชธันญะ&nbsp;&nbsp;และผู้อื่นอีกมากมายที่เป็นนัก<wbr>ปราชญ์&nbsp;&nbsp;นักการเมือง&nbsp;&nbsp;นักวิชาการ&nbsp;&nbsp;นักวิทยาศาสตร์&nbsp;&nbsp;ฯลฯ&nbsp;&nbsp;ที่มีความซื่อสัตย์จะศิโรราบ<wbr>ต่อพระบาทรูปดอกบัวขององค์ภควานผู้ทรงมีอำนาจทั้งปวงที่เชื่อถือได้&nbsp;&nbsp;พวกที่ไม่ใช่นัก<wbr>ปราชญ์&nbsp;&nbsp;นักวิทยาศาสตร์&nbsp;&nbsp;นักวิชาการ&nbsp;&nbsp;และนักบริหาร&nbsp;&nbsp;ฯลฯ&nbsp;&nbsp;ที่แท้จริง&nbsp;&nbsp;แต่อวดอ้างตนเอง<wbr>ว่าเป็นบุคคลเหล่านี้เพื่อผลประโยชน์ทางวัตถุจะไม่ยอมรับแผนหรือวิธีขององค์ภควาน<wbr>พวกเขาไม่มีความคิดเกี่ยวกับองค์ภควาน&nbsp;&nbsp;เพียงแต่ผลิตแผนการทางโลกของตนเองและ<wbr>ต่อมาก็สับสนอยู่กับปัญหาความเป็นอยู่ทางวัตถุ&nbsp;&nbsp;ในความพยายามที่จะแก้ปัญหาและไม่<wbr>ประสบความสำเร็จ&nbsp;&nbsp;เพราะว่าพลังงาน&nbsp;&nbsp;(ธรรมชาติ)&nbsp;&nbsp;วัตถุมีพลังอำนาจมาก&nbsp;&nbsp;สามารถต้าน<wbr>แผนที่เชื่อถือไม่ได้ของผู้ที่ไม่เชื่อในองค์ภควาน&nbsp;&nbsp;และปิดกั้นความรู้ของ&nbsp;&nbsp;“คณะกรรมการ<wbr>วางแผน”
  
  </div>

  <div class="purport">

  
  นักวางแผนผู้ไม่เชื่อในองค์ภควาน&nbsp;&nbsp;อธิบายไว้&nbsp;&nbsp;ณ&nbsp;&nbsp;ที่นี้ด้วยคำ&nbsp;&nbsp;<em>ดุชคริทินะฮ</em>&nbsp;&nbsp;หรือ&nbsp;&nbsp;“คน<wbr>สารเลว”&nbsp;&nbsp;<em>คริที</em>&nbsp;&nbsp;หมายความถึงผู้ทำงานการกุศล&nbsp;&nbsp;นักวางแผนผู้ไม่เชื่อในองค์ภควานบางครั้งมี<wbr>ความฉลาดมากและมีใจกุศลเช่นกัน&nbsp;&nbsp;เพราะว่าแผนงานใหญ่ใด&nbsp;&nbsp;ๆ&nbsp;&nbsp;ไม่ว่าจะดีหรือเลวต้องใช้<wbr>ปัญญาในการปฏิบัติ&nbsp;&nbsp;แต่เนื่องจากสมองของผู้ไม่เชื่อในองค์ภควานได้ถูกใช้ไปอย่างไม่<wbr>เหมาะสมในการต่อต้านแผนของพระองค์&nbsp;&nbsp;นักวางแผนผู้ไม่เชื่อในองค์ภควานจึงถูกเรียก<wbr>ว่า&nbsp;&nbsp;<em>ดุชคริที</em>&nbsp;&nbsp;ซึ่งแสดงว่าปัญญาและความพยายามถูกนำไปในทางที่ผิด
  
  </div>

  <div class="purport">

  
  ใน&nbsp;&nbsp;<em>คีตา</em>&nbsp;&nbsp;ได้กล่าวไว้อย่างชัดเจนว่า&nbsp;&nbsp;พลังงานวัตถุดำเนินไปภายใต้คำสั่งขององค์<wbr>ภควานอย่างสมบูรณ์โดยไม่มีอำนาจที่เป็นอิสระ&nbsp;&nbsp;จึงดำเนินไปเหมือนเงาที่เคลื่อนตาม<wbr>การเคลื่อนไหวของตัวจริง&nbsp;&nbsp;ถึงกระนั้น&nbsp;&nbsp;พลังงานวัตถุก็มีพลังอำนาจมากและผู้ไม่เชื่อใน<wbr>องค์ภควานอันเนื่องมาจากอารมณ์ที่เห็นว่าไม่มีองค์ภควานจึงไม่สามารถรู้ว่ามันดำเนิน<wbr>ไปอย่างไร&nbsp;&nbsp;และไม่สามารถรู้ถึงแผนของพระองค์&nbsp;&nbsp;ภายใต้ความหลงและภายใต้ระดับ<wbr>ตัณหาและอวิชชา&nbsp;&nbsp;แผนของเขาทั้งหมดจึงล้มเหลว&nbsp;&nbsp;ดังเช่นกรณีของ&nbsp;&nbsp;<em>ฮิรัณยะคะชิพุ</em>&nbsp;&nbsp;และ&nbsp;&nbsp;<em>ราวะณะ</em>&nbsp;&nbsp;ที่แผนการถูกทำลายเป็นผุยผง&nbsp;&nbsp;ถึงแม้ว่าทั้งสองเป็นผู้ที่มีความรู้ทางวัตถุสูง<wbr>เหมือนกับนักวิทยาศาสตร์&nbsp;&nbsp;นักปราชญ์&nbsp;&nbsp;นักบริหาร&nbsp;&nbsp;และนักวิชาการ&nbsp;&nbsp;<em>ดุชคริทินะ</em>&nbsp;&nbsp;หรือคน<wbr>สารเลวเหล่านี้มีอยู่สี่รูปแบบดังจะอธิบายต่อไปนี้
  
  </div>

  <div class="purport">

  
  (1)&nbsp;&nbsp;<em>มุดะ</em>&nbsp;&nbsp;คือพวกที่โง่มากเหมือนกับสัตว์เดรัจฉานที่แบกภาระทำงานหนัก<wbr>พวกนี้ต้องการหาความสุขกับผลจากแรงงานของตน&nbsp;&nbsp;ดังนั้น&nbsp;&nbsp;จึงไม่ต้องการมีส่วนร่วมกับ<wbr>พระองค์&nbsp;&nbsp;ตัวอย่างที่เห็นกันอยู่ทั่วไปของสัตว์ที่แบกภาระหนักคือลา&nbsp;&nbsp;สัตว์ผู้ถ่อมตนตัวนี้<wbr>ถูกเจ้านายใช้งานอย่างหนักมาก&nbsp;&nbsp;เจ้าลาไม่รู้อย่างแท้จริงว่าตัวมันทำงานหนักทั้งวันทั้ง<wbr>คืนเพื่อใคร&nbsp;&nbsp;มันรู้สึกอิ่มใจจากการได้หญ้ามาหนึ่งกำที่ป้อนลงไปในท้อง&nbsp;&nbsp;นอนสักพักหนึ่ง<wbr>ภายใต้ความกลัวที่จะถูกเจ้านายเฆี่ยน&nbsp;&nbsp;และพอใจกับเพศสัมพันธ์ภายใต้ความเสี่ยงที่จะ<wbr>ถูกเพศตรงข้ามเตะซ้ำแล้วซ้ำอีก&nbsp;&nbsp;บางครั้งเจ้าลาร้องเพลงเป็นบทกวีและปรัชญา&nbsp;&nbsp;เสียง<wbr>โอดครวญเช่นนี้ได้แต่รบกวนผู้อื่นเท่านั้น&nbsp;&nbsp;นี่คือตัวอย่างของคนโง่ที่ทำงานเพื่อผลประโยชน์<wbr>ส่วนตัว&nbsp;&nbsp;โดยไม่รู้ว่าควรทำงานเพื่อใคร&nbsp;&nbsp;และไม่รู้ว่า&nbsp;&nbsp;<em>คารมะ</em>&nbsp;&nbsp;(กรรม)&nbsp;&nbsp;ทำไปเพื่อ&nbsp;&nbsp;<em>ยะกยะ</em>&nbsp;&nbsp;(การบูชา)
  
  </div>

  <div class="purport">

  
  พวกที่ทำงานหนักทั้งวันทั้งคืนเพื่อสะสางภาระหน้าที่ที่ตนเองสร้างขึ้นมา&nbsp;&nbsp;จะ<wbr>กล่าวว่า&nbsp;&nbsp;ไม่มีเวลามาสดับฟังเกี่ยวกับความเป็นอมตะของสิ่งมีชีวิต&nbsp;&nbsp;สำหรับพวก&nbsp;&nbsp;<em>มูดะ</em>&nbsp;&nbsp;ผล<wbr>ประโยชน์ทางวัตถุซึ่งในที่สุดจะสูญสลาย&nbsp;&nbsp;เป็นทุกสิ่งทุกอย่างในชีวิต&nbsp;&nbsp;ถึงแม้ว่าพวก&nbsp;&nbsp;<em>มูดะ</em><wbr>ได้รับความสุขน้อยมากจากผลแห่งแรงงานของตน&nbsp;&nbsp;บางครั้งพวกนี้อดหลับอดนอนทั้งวัน<wbr>ทั้งคืนเพื่อผลกำไร&nbsp;&nbsp;แม้จะเป็นโรคกระเพาะหรือท้องอืดเฟ้อก็ยังพึงพอใจกับการที่ไม่รับ<wbr>ประทานอาหาร&nbsp;&nbsp;และได้แต่ซึมซาบอยู่กับการทำงานทั้งวันทั้งคืนเพื่อประโยชน์ของพวก<wbr>เจ้านายที่ลวงตา&nbsp;&nbsp;อยู่ในอวิชชาเกี่ยวกับเจ้านายที่แท้จริงของตนเอง&nbsp;&nbsp;คนงานหน้าโง่เหล่านี้<wbr>เสียเวลาอันมีค่าไปรับใช้ทรัพย์ศฤงคาร&nbsp;&nbsp;ด้วยความอับโชคจึงไม่เคยศิโรราบต่อเจ้านาย<wbr>สูงสุดของเจ้านายทั้งหลายและไม่เคยให้เวลาในการสดับฟังเกี่ยวกับองค์ภควานจาก<wbr>แหล่งที่ถูกต้อง&nbsp;&nbsp;สุกรที่กินอุจจาระไม่ใยดีที่จะยอมรับอาหารอันหวานฉ่ำที่ทำจากน้ำตาล<wbr>และเนยใส&nbsp;&nbsp;ในทำนองเดียวกัน&nbsp;&nbsp;กรรมกรผู้โง่เขลาจะฟังข่าวเพื่อความสุขทางประสาท<wbr>สัมผัสแห่งโลกวัตถุต่อไปโดยไม่รู้จักเบื่อ&nbsp;&nbsp;แต่มีเวลาเพียงเล็กน้อยเพื่อสดับฟังเกี่ยวกับสิ่ง<wbr>มีชีวิตอมตะที่เป็นผู้เคลื่อนไหวโลกวัตถุ
  
  </div>

  <div class="purport">

  
  (2)&nbsp;&nbsp;<em>ดุชคริที</em>&nbsp;&nbsp;หรือคนสารเลวอีกระดับหนึ่งเรียกว่า&nbsp;&nbsp;<em>นะราดะมะ</em>&nbsp;&nbsp;หรือต่ำสุดของ<wbr>มนุษยชาติ&nbsp;&nbsp;<em>นะระ</em>&nbsp;&nbsp;แปลว่ามนุษย์และ&nbsp;&nbsp;<em>อดะมะ</em>&nbsp;&nbsp;แปลว่าต่ำสุด&nbsp;&nbsp;จาก&nbsp;&nbsp;8,400,000&nbsp;&nbsp;เผ่าพันธุ์<wbr>ของสิ่งมีชีวิต&nbsp;&nbsp;มีอยู่&nbsp;&nbsp;400,000&nbsp;&nbsp;ที่เป็นเผ่าพันธุ์มนุษย์&nbsp;&nbsp;จากนี้มีรูปแบบที่ต่ำกว่าชีวิตมนุษย์<wbr>มากมายซึ่งส่วนใหญ่ไม่เจริญ&nbsp;&nbsp;มุนษย์ที่เจริญแล้วเป็นพวกที่มีหลักศีลธรรมของสังคม<wbr>การเมือง&nbsp;&nbsp;และชีวิตทางศาสนา&nbsp;&nbsp;พวกที่พัฒนาทางสังคม&nbsp;&nbsp;และการเมือง&nbsp;&nbsp;แต่ไม่มีหลักศาสนา<wbr>ต้องพิจารณาว่าเป็น&nbsp;&nbsp;<em>นะราดะมะ</em>&nbsp;&nbsp;หรือว่าศาสนาที่ไม่มีองค์ภควาน&nbsp;&nbsp;เพราะว่าจุดมุ่งหมาย<wbr>ในการปฏิบัติตามหลักธรรมของศาสนาก็เพื่อให้รู้ถึงสัจธรรมสูงสุดและความสัมพันธ์<wbr>ระหว่างมนุษย์กับพระองค์&nbsp;&nbsp;ใน&nbsp;&nbsp;<em>คีตา</em>&nbsp;&nbsp;องค์ภควานทรงกล่าวไว้อย่างชัดเจนว่า&nbsp;&nbsp;ไม่มีผู้ที่มี<wbr>อำนาจเชื่อถือได้ผู้ใดที่เหนือไปกว่าพระองค์&nbsp;&nbsp;องค์ภควานคือสัจธรรมสูงสุด&nbsp;&nbsp;รูปลักษณ์<wbr>ที่เจริญแล้วของชีวิตมนุษย์มีไว้เพื่อฟื้นฟูจิตสำนึกที่สูญหายไปของมนุษย์ในความสัมพันธ์<wbr>นิรันดรกับสัจธรรมสูงสุด&nbsp;&nbsp;องค์ภควานชรีคริชณะผู้ทรงมีพลังอำนาจทั้งปวง&nbsp;&nbsp;ผู้ใดที่สูญเสีย<wbr>โอกาสนี้จัดอยู่ในจำพวก&nbsp;&nbsp;<em>นะราดะมะ</em>&nbsp;&nbsp;เราได้ข้อมูลจากพระคัมภีร์ที่เปิดเผยว่า&nbsp;&nbsp;เมื่อทารก<wbr>น้อยอยู่ในครรภ์มารดา&nbsp;&nbsp;(สภาวะที่อึดอัดมาก)&nbsp;&nbsp;เขาจะสวดมนต์ภาวนาต่อองค์ภควานเพื่อ<wbr>ช่วยจัดส่งให้ออกมา&nbsp;&nbsp;และสัญญาว่าทันทีที่ออกมาจะบูชาแต่พระองค์เท่านั้น&nbsp;&nbsp;การสวด<wbr>มนต์ภาวนาถึงองค์ภควานเมื่ออยู่ในสภาวะคับขันเป็นสัญชาตญาณธรรมชาติของทุก&nbsp;&nbsp;ๆ<wbr>ชีวิตเพราะมีความสัมพันธ์นิรันดรกับพระองค์&nbsp;&nbsp;แต่หลังจากคลอดออกมาแล้ว&nbsp;&nbsp;เด็กคนนี้<wbr>ก็ลืมความยากลำบากแห่งการเกิด&nbsp;&nbsp;และลืมทั้งผู้คลอด&nbsp;&nbsp;เนื่องด้วยอิทธิพลของ<em>มายา</em>&nbsp;&nbsp;หรือ<wbr>พลังแห่งความหลง
  
  </div>

  <div class="purport">

  
  เป็นหน้าที่ของผู้ดูแลเด็กที่จะฟื้นฟูจิตสำนึกแห่งองค์ภควานที่มีอยู่ลึก&nbsp;&nbsp;ๆ&nbsp;&nbsp;ภายใน<wbr>ตัวเขา&nbsp;&nbsp;พิธีปฏิรูปสิบวิธีที่ได้กล่าวไว้ใน&nbsp;&nbsp;<em>มะนุ-สัมริทิ</em>&nbsp;&nbsp;เป็นแนวทางหลักศาสนาเพื่อฟื้น<wbr>จิตสำนึกแห่งองค์ภควานในระบบของ&nbsp;&nbsp;<em>วารณาชระมะ</em>&nbsp;&nbsp;อย่างไรก็ดี&nbsp;&nbsp;ไม่มีวิธีใดที่ปฏิบัติ<wbr>ตามกันอย่างเคร่งครัด&nbsp;&nbsp;ไม่ว่าส่วนไหนของโลกในปัจจุบันนี้&nbsp;&nbsp;ดังนั้น&nbsp;&nbsp;99.9&nbsp;&nbsp;เปอร์เซ็นต์ของ<wbr>ประชากรเป็น&nbsp;&nbsp;<em>นะราดะมะ</em>
  
  </div>

  <div class="purport">

  
  เมื่อประชากรทั้งหมดเป็น&nbsp;&nbsp;<em>นะราดะมะ</em>&nbsp;&nbsp;โดยธรรมชาติสิ่งที่เรียกว่าการศึกษาของ<wbr>พวกเขาทั้งหมดเป็นโมฆะด้วยพลังงานที่มีอำนาจทั้งหมดของธรรมชาติวัตถุตามมาตรฐาน<wbr>ของ&nbsp;&nbsp;<em>คีตา</em>&nbsp;&nbsp;ผู้ที่มีความรู้คือผู้ที่เห็นด้วยความเสมอภาคไม่ว่าจะเป็น&nbsp;&nbsp;<em>บราฮมะณะ</em>&nbsp;&nbsp;ผู้คงแก่<wbr>เรียน&nbsp;&nbsp;สุนัข&nbsp;&nbsp;วัว&nbsp;&nbsp;ช้าง&nbsp;&nbsp;และคนกินสุนัข&nbsp;&nbsp;นั่นคือวิสัยทัศน์ของสาวกที่แท้จริง&nbsp;&nbsp;ชรี&nbsp;&nbsp;นิทยานันดะ<wbr>พระบุ&nbsp;&nbsp;ผู้ทรงเป็นอวตารขององค์ภควานในรูปของพระอาจารย์ทิพย์&nbsp;&nbsp;ทรงจัดส่ง&nbsp;&nbsp;<em>นะราดะมะ</em><wbr>ตัวอย่าง&nbsp;&nbsp;คือ&nbsp;&nbsp;สองพี่น้องจะกายและ<em>มาดาย</em>&nbsp;&nbsp;และทรงแสดงให้เห็นถึงพระเมตตาที่แท้จริงของ<wbr>สาวกที่มีต่อผู้ที่ต่ำสุดแห่งมนุษยชาติ&nbsp;&nbsp;ดังนั้น&nbsp;&nbsp;<em>นะราดะมะ</em>&nbsp;&nbsp;ที่ถูกองค์ภควานลงโทษสามารถ<wbr>ฟื้นฟูจิตสำนึกทิพย์ของตนขึ้นอีกครั้งหนึ่งด้วยพระเมตตาของสาวกเท่านั้น
  
  </div>

  <div class="purport">

  
  ในการเผยแพร่&nbsp;&nbsp;<em>บากะวะทะ-ดารมะ</em>&nbsp;&nbsp;หรือกิจกรรมของสาวก&nbsp;&nbsp;<em>ชรี&nbsp;&nbsp;เชธันญะ&nbsp;&nbsp;มะฮาพระบุทรงแนะนำให้ผู้คนสดับฟังสาส์นขององค์ภควานอย่างยอมจำนน</em>&nbsp;&nbsp;เนื้อหาสาระ<wbr>ของสาส์นนี้คือ&nbsp;&nbsp;<em>ภควัต-คีตา</em>&nbsp;&nbsp;ผู้ต่ำสุดในหมู่มนุษย์สามารถได้รับการจัดส่งด้วยวิธีการสดับ<wbr>ฟังแบบยอมจำนนเท่านั้น&nbsp;&nbsp;แต่อับโชคที่พวกเขายังปฏิเสธในการรับฟังสาส์นเหล่านี้&nbsp;&nbsp;จึงไม่<wbr>ต้องพูดถึงการศิโรราบต่อความปรารถนาขององค์ภควาน&nbsp;&nbsp;<em>นะราดะมะ</em>&nbsp;&nbsp;หรือผู้ต่ำสุดแห่ง<wbr>มนุษยชาติจะปฏิเสธอย่างเต็มที่เกี่ยวกับหน้าที่ที่สำคัญของมนุษย์
  
  </div>

  <div class="purport">

  
  (3)&nbsp;&nbsp;<em>ดุชคริที</em>&nbsp;&nbsp;ระดับต่อไปเรียกว่า&nbsp;&nbsp;<em>มายะยาพะฮริทะ-กยานาฮ</em>&nbsp;&nbsp;หรือพวกที่ความ<wbr>รู้อันสูงส่งของพวกเขาใช้ประโยชน์ไม่ได้ด้วยอิทธิพลของพลังงานแห่งความหลงทางวัตถุ<wbr>พวกนี้ส่วนใหญ่เป็นผู้มีความรู้มาก&nbsp;&nbsp;เช่น&nbsp;&nbsp;นักปราชญ์&nbsp;&nbsp;นักกวี&nbsp;&nbsp;บัณฑิต&nbsp;&nbsp;นักวิทยาศาสตร์ผู้ยิ่ง<wbr>ใหญ่ทั้งหลาย&nbsp;&nbsp;ฯลฯ&nbsp;&nbsp;แต่ถูกพลังงานแห่งความหลงนำไปในทางที่ผิด&nbsp;&nbsp;ดังนั้น&nbsp;&nbsp;พวกเขาจึงไม่<wbr>เชื่อฟังองค์ภควาน
  
  </div>

  <div class="purport">

  
  มี&nbsp;&nbsp;<em>มายะยาพะฮริทะ-กยานาฮ</em>&nbsp;&nbsp;จำนวนมากในปัจจุบัน&nbsp;&nbsp;แม้ในหมู่นักวิชาการแห่ง&nbsp;&nbsp;<em>ภควัต-คีตา</em>&nbsp;&nbsp;เอง&nbsp;&nbsp;ใน&nbsp;&nbsp;<em>คีตา</em>&nbsp;&nbsp;ด้วยภาษาที่เรียบง่าย&nbsp;&nbsp;ได้กล่าวไว้ว่าชรีคริชณะคือองค์ภควาน<wbr>ไม่มีผู้ใดเทียบเท่าหรือยิ่งใหญ่ไปกว่าพระองค์&nbsp;&nbsp;ทรงเป็นพระบิดาของพระพรหม&nbsp;&nbsp;ผู้ที่เป็น<wbr>พระบิดาองค์แรกของมนุษย์ทั้งหลาย&nbsp;&nbsp;อันที่จริงได้กล่าวไว้ว่าชรีคริชณะทรงมิใช่เป็นเพียง<wbr>พระบิดาของพระพรหมเท่านั้น&nbsp;&nbsp;แต่ยังเป็นพระบิดาของเผ่าพันธุ์ชีวิตทั้งหมด&nbsp;&nbsp;ทรงเป็นราก<wbr>ของ&nbsp;&nbsp;<em>บระฮมัน</em>&nbsp;&nbsp;อันไร้รูปลักษณ์และ&nbsp;&nbsp;<em>พะระมาทมา</em>&nbsp;&nbsp;หรืออภิวิญญาณในทุก&nbsp;&nbsp;ๆ&nbsp;&nbsp;ชีวิต&nbsp;&nbsp;ซึ่งเป็น<wbr>ส่วนที่แบ่งแยกออกมาจากพระองค์&nbsp;&nbsp;พระองค์ทรงเป็นแหล่งกำเนิดของทุกสิ่งทุกอย่าง<wbr>และได้แนะนำไว้ว่าทุกคนควรศิโรราบต่อพระบาทรูปดอกบัวของคริชณะ&nbsp;&nbsp;ถึงแม้จะมี<wbr>ข้อความที่ชัดเจนทั้งหมดนี้&nbsp;&nbsp;พวก&nbsp;&nbsp;<em>มายะยาพะฮริทะ-กยานาฮ</em>&nbsp;&nbsp;ยังเย้ยหยันบุคลิกภาพแห่ง<wbr>องค์ภควาน&nbsp;&nbsp;และพิจารณาว่าพระองค์ทรงเป็นเพียงมนุษย์อีกคนหนึ่งเท่านั้น&nbsp;&nbsp;โดยไม่รู้ว่า<wbr>รูปร่างมนุษย์ที่ได้รับพรมานี้&nbsp;&nbsp;ออกแบบมาจากรูปร่างลักษณะทิพย์อันเป็นอมตะขององค์<wbr>ภควาน
  
  </div>

  <div class="purport">

  
  การตีความที่เชื่อถือไม่ได้ทั้งหลายของ&nbsp;&nbsp;<em>คีตา</em>&nbsp;&nbsp;โดยกลุ่ม&nbsp;&nbsp;<em>มายะยาพะฮริทะ-&nbsp;&nbsp;กยานาฮ</em>&nbsp;&nbsp;ซึ่งอยู่นอกบทบัญญัติของระบบ&nbsp;&nbsp;<em>พะรัมพะรา</em>&nbsp;&nbsp;จะเป็นอุปสรรคมากบนหนทาง<wbr>แห่งความเข้าใจในวิถีทิพย์&nbsp;&nbsp;ผู้ตีความที่อยู่ในความหลงจะไม่ศิโรราบต่อพระบาทรูป<wbr>ดอกบัวของชรีคริชณะ&nbsp;&nbsp;และพวกเขาจะไม่สอนผู้อื่นให้ปฏิบัติตามหลักธรรมนี้
  
  </div>

  <div class="purport">

  
  (4)&nbsp;&nbsp;<em>ดุชคริที</em>&nbsp;&nbsp;ระดับสุดท้ายเรียกว่า&nbsp;&nbsp;<em>อาสุรัม&nbsp;&nbsp;บาวัม&nbsp;&nbsp;อาชริทาฮ</em>&nbsp;&nbsp;หรือพวกที่มีหลักอธรรม<wbr>หรือหลักมาร&nbsp;&nbsp;พวกนี้ไม่เชื่อในองค์ภควานอย่างเปิดเผย&nbsp;&nbsp;บางคนเถียงว่าองค์ภควานไม่สามารถ<wbr>เสด็จลงมาโลกวัตถุนี้ได้&nbsp;&nbsp;แต่ก็ไม่สามารถให้เหตุผลอย่างเป็นรูปธรรมว่าทำไมจึงเป็นเช่นนั้น<wbr>และมีบางคนคิดว่าพระองค์ทรงด้อยกว่าลักษณะที่ไร้รูปลักษณ์&nbsp;&nbsp;ถึงแม้ได้ประกาศไว้ใน&nbsp;&nbsp;<em>คีตา</em><wbr>อย่างตรงกันข้าม&nbsp;&nbsp;ด้วยความอิจฉาบุคลิกภาพสูงสุดแห่งพระเจ้า&nbsp;&nbsp;ผู้ไม่เชื่อองค์ภควานจะเสนอ<wbr>อวตารตัวปลอมจำนวนมากมายที่ผลิตขึ้นในโรงงานสมองของตนเอง&nbsp;&nbsp;บุคคลเหล่านี้ที่หลัก<wbr>การของชีวิตชอบประณามองค์ภควาน&nbsp;&nbsp;และไม่ศิโรราบต่อพระบาทรูปดอกบัวของชรีคริชณะ
  
  </div>

  <div class="purport">

  
  ชรี&nbsp;&nbsp;ยามุนาชารยะ&nbsp;&nbsp;อัลบันดะรุแห่งอินเดียตอนใต้กล่าวว่า&nbsp;&nbsp;“โอ้องค์ภควานของ<wbr>ข้า!&nbsp;&nbsp;บุคคลที่ไปยุ่งเกี่ยวกับหลักการของพวกไม่เชื่อในองค์ภควานไม่สามารถรู้ถึงพระองค์<wbr>แม้คุณสมบัติ&nbsp;&nbsp;รูปลักษณ์&nbsp;&nbsp;และกิจกรรมอันไม่ธรรมดาของพระองค์&nbsp;&nbsp;ถึงแม้ว่า&nbsp;&nbsp;บุคลิกภาพ<wbr>ของพระองค์ได้รับการยืนยันไว้โดยพระคัมภีร์ที่เปิดเผยทั้งหลายในคุณลักษณะแห่ง<wbr>ความดี&nbsp;&nbsp;ถึงแม้เป็นที่ยอมรับโดยผู้มีอำนาจเชื่อถือได้ที่มีชื่อเสียงโด่งดังในความรู้แห่ง<wbr>ศาสตร์ทิพย์อันลึกซึ้ง&nbsp;&nbsp;และสถิตอยู่ในคุณสมบัติแห่งเทพ”
  
  </div>

  <div class="purport">

  
  ฉะนั้น&nbsp;&nbsp;(1)&nbsp;&nbsp;บุคคลที่โง่มาก&nbsp;&nbsp;(2)&nbsp;&nbsp;ผู้ต่ำสุดในหมู่มนุษย์&nbsp;&nbsp;(3)&nbsp;&nbsp;นักคาดคะเนที่อยู่ใน<wbr>ความหลง&nbsp;&nbsp;และ&nbsp;&nbsp;(4)&nbsp;&nbsp;ผู้ประกาศว่าตนเองไม่เชื่อในองค์ภควาน&nbsp;&nbsp;ที่ได้กล่าวมาข้างต้นนี้จะ<wbr>ไม่มีวันศิโรราบต่อพระบาทรูปดอกบัวขององค์ภควาน&nbsp;&nbsp;แม้จะได้รับการแนะนำจากพระ<wbr>คัมภีร์&nbsp;&nbsp;และผู้ที่เชื่อถือได้ทั้งหลาย
  
  </div>

<ul>
   <li><a href="../../7/14">
         Previous
   </a></li>
   <li><a href="../../7/16">
         Next
   <i></i>
   </a></li>
</ul>
</div>
<!-- footer should go here-->

</body>
</html>
