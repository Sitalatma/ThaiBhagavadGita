<!DOCTYPE html>

<html lang="en" class="no-js">
<head>
   <meta charset="utf-8">
   <meta name="viewport" content="width=device-width, initial-scale=1, shrink-to-fit=no">
   <meta http-equiv="x-ua-compatible" content="ie=edge">

   <title>ภควัต-คีตา ฉบับเดิม โศลก 12.13-14</title>
   <meta name="description" content="" />
   <link href="https://fonts.googleapis.com/css?family=Noto+Sans" rel="stylesheet">

   <!-- There are two relative links, one should work for chapters, 
   the other one for verses. Should be replaced with absolute path later-->
   <link rel="stylesheet" type="text/css" href="../../it.css">
   <link rel="stylesheet" type="text/css" href="../../../it.css">

</head>
<body>
<div class="bg-content">
<!-- everything above is common to every file. Header should be included there as well -->


<h1 style="text-align:center;"><a href="/bg">ภควัต-คีตา ฉบับเดิม</a></h1>
  <h1 class="chapter-title">
    <a href="../../12">
       บทที่ สิบสอง
    </a>
<!-- 12 -->
  </h1>
  <h1 class="chapter-title">
    การอุทิศตนเสียสละรับใช้
  </h1>
  <h2 class="text">
    โศลก 13-14
  </h2>
  <div class="devanagari">
    
      <div>
        अद्वेष्टा सर्वभूतानां मैत्रः करुण एव च ।
        <br>
        निर्ममो निरहंकारः समदुःखसुखः क्षमी ॥ १२.१३ ॥
      </div>
      
      <div>
        संतुष्टः सततं योगी यतात्मा दृढनिश्चयः ।
        <br>
        मय्यर्पितमनोबुद्धिर्यो मद्भक्तः स मे प्रियः ॥ १२.१४ ॥
      </div>
      
  </div>
  <div class="sans">

  
  <em>อัดเวชทา สารวะ-บูทานาม<br />ไมทระฮ คะรุณะ เอวะ ชะ</em><br /><em>นิรมะโม นิระฮังคาระฮ<br />สะมะ-ดุฮคะ-สุคะฮ คชะมี</em>
  
  </div>

  <div class="sans">

  
  <em>สันทุชทะฮ สะทะทัม โยกี<br />ยะทาทมา ดริดะ-นิชชะยะฮ</em><br /><em>มะยิ อารพิทะ-มะโน-บุดดิร<br />โย มัค-บัคธะฮ สะ เม พริยะฮ</em>
  
  </div>

  <div class="wbw">

  
  <em>อัดเวชทา</em>&nbsp;&nbsp;-&nbsp;&nbsp;ไม่อิจฉาริษยา, <em>สารวะ-บูทานาม</em>&nbsp;&nbsp;-&nbsp;&nbsp;ต่อมวลชีวิต<em>, ไมทระฮ</em>&nbsp;&nbsp;-&nbsp;&nbsp;เป็นมิตร, <em>คะรุณะฮ</em>&nbsp;&nbsp;-&nbsp;&nbsp;กรุณา, <em>เอวะ</em>&nbsp;&nbsp;-&nbsp;&nbsp;แน่นอน, <em>ชะ</em>&nbsp;&nbsp;-&nbsp;&nbsp;เช่นกัน, <em>นิรมะมะฮ</em>&nbsp;&nbsp;-&nbsp;&nbsp;ไม่สำคัญตัวว่าเป็นเจ้าของ, <em>นิระฮังคาระฮ</em>&nbsp;&nbsp;-&nbsp;&nbsp;ปราศจากอหังการ, <em>สะมะ</em>&nbsp;&nbsp;-&nbsp;&nbsp;เสมอภาค, <em>ดุฮคะ</em>&nbsp;&nbsp;-&nbsp;&nbsp;ในความทุกข์, <em>สุคะฮ</em>&nbsp;&nbsp;-&nbsp;&nbsp;<wbr>และความสุข, <em>คชะมี</em>&nbsp;&nbsp;-&nbsp;&nbsp;ให้อภัย, <em>สันทุชทะฮ</em>&nbsp;&nbsp;-&nbsp;&nbsp;พึงพอใจ, <em>สะทะทัม</em>&nbsp;&nbsp;-&nbsp;&nbsp;เสมอ, <em>โยกี</em>&nbsp;&nbsp;-&nbsp;&nbsp;ผู้ปฏิบัติ<wbr>ในการอุทิศตนเสียสละ, <em>ยะทะ-อาทมา</em>&nbsp;&nbsp;-&nbsp;&nbsp;ควบคุมตนเอง, <em>ดริดะ-นิชชะยะฮ</em>&nbsp;&nbsp;-&nbsp;&nbsp;ด้วยความ<wbr>มุ่งมั่น, <em>มะยิ</em>&nbsp;&nbsp;-&nbsp;&nbsp;แด่ข้า, <em>อารพิทะ</em>&nbsp;&nbsp;-&nbsp;&nbsp;ปฏิบัติ, <em>มะนะฮ</em>&nbsp;&nbsp;-&nbsp;&nbsp;จิตใจ, <em>บุดดิฮ</em>&nbsp;&nbsp;-&nbsp;&nbsp;และปัญญา, <em>ยะฮ</em>&nbsp;&nbsp;-&nbsp;&nbsp;ผู้ซึ่ง, <em>มัท-บัคธะฮ</em>&nbsp;&nbsp;-&nbsp;&nbsp;สาวกของข้า<em>, สะฮ</em>&nbsp;&nbsp;-&nbsp;&nbsp;เขา, <em>เม</em>&nbsp;&nbsp;-&nbsp;&nbsp;แก่ข้า, <em>พริยะฮ</em>&nbsp;&nbsp;-&nbsp;&nbsp;ที่รัก
  
  </div>

  <div class="text-title">
  คำแปล
  </div>
  <div class="trans">

  
  ผู้ที่ไม่อิจฉาริษยา&nbsp;&nbsp;แต่เป็นเพื่อนผู้มีความกรุณาต่อมวลชีวิต&nbsp;&nbsp;ผู้ไม่คิดว่าตนเองเป็น<wbr>เจ้าของ&nbsp;&nbsp;และเป็นอิสระจากอหังการ&nbsp;&nbsp;ผู้ที่มีความเสมอภาคทั้งในความสุขและ<wbr>ความทุกข์&nbsp;&nbsp;ผู้มีความอดทน&nbsp;&nbsp;พึงพอใจเสมอ&nbsp;&nbsp;ควบคุมตนเองได้&nbsp;&nbsp;และปฏิบัติในการ<wbr>อุทิศตนเสียสละรับใช้ด้วยความมุ่งมั่น&nbsp;&nbsp;จิตใจและปัญญาตั้งมั่นอยู่ที่ข้า&nbsp;&nbsp;สาวกเช่น<wbr>นี้เป็นที่รักยิ่งของข้า
  
  </div>

  <div class="text-title">
  คำอธิบาย
  </div>
  <div class="purport">

  
  เรามาถึงจุดแห่งการอุทิศตนเสียสละรับใช้ที่บริสุทธิ์อีกครั้งหนึ่ง&nbsp;&nbsp;องค์ภควาน<wbr>ทรงอธิบายคุณลักษณะทิพย์ของสาวกผู้บริสุทธิ์ด้วยสองโศลกนี้&nbsp;&nbsp;สาวกผู้บริสุทธิ์ไม่<wbr>เคยกังวลใจไม่ว่าในสถานการณ์ใด&nbsp;&nbsp;ๆ&nbsp;&nbsp;หรือว่าจะอิจฉาริษยาผู้ใด&nbsp;&nbsp;สาวกไม่เป็นศัตรูต่อ<wbr>ศัตรู&nbsp;&nbsp;โดยคิดว่า&nbsp;&nbsp;“คนนี้ทำตัวเป็นศัตรูข้าก็เนื่องมาจากกรรมเก่าของข้าเอง&nbsp;&nbsp;ฉะนั้น&nbsp;&nbsp;จึง<wbr>ยอมรับทุกข์ดีกว่าที่จะต่อต้าน”&nbsp;&nbsp;ใน<em>ชรีมัด-บากะวะธัม</em>&nbsp;&nbsp;(10.14.8)&nbsp;&nbsp;ได้กล่าวไว้ว่า&nbsp;&nbsp;<em>ทัท&nbsp;&nbsp;เท&nbsp;&nbsp;่&nbsp;&nbsp;นุคัมพาม&nbsp;&nbsp;สุ-สะมีคชะมาโณ&nbsp;&nbsp;บุนจานะ&nbsp;&nbsp;เอวาทมะ-คริทัม&nbsp;&nbsp;วิพาคัม</em>&nbsp;&nbsp;เมื่อใดที่สาวกมีความ<wbr>ทุกข์หรือตกอยู่ในความยากลำบาก&nbsp;&nbsp;จะคิดว่าเป็นพระเมตตาธิคุณขององค์ภควานที่มี<wbr>ต่อท่าน&nbsp;&nbsp;โดยคิดว่า&nbsp;&nbsp;“ขอบคุณต่อกรรมเก่าของข้า&nbsp;&nbsp;ข้าควรได้รับทุกข์มากกว่าที่ได้รับใน<wbr>ปัจจุบันนี้&nbsp;&nbsp;นี่เป็นเพราะพระเมตตาขององค์ภควานจึงไม่ได้รับการลงโทษทั้งหมดที่ควรจะ<wbr>ได้รับด้วยพระเมตตาธิคุณของคริชณะ&nbsp;&nbsp;ข้าจึงได้รับโทษเพียงเล็กน้อยเท่านั้น”&nbsp;&nbsp;ดังนั้น&nbsp;&nbsp;จึง<wbr>มีความสุขุม&nbsp;&nbsp;สงบ&nbsp;&nbsp;และอดทนเสมอ&nbsp;&nbsp;แม้จะอยู่ในสภาวะแห่งความทุกข์มากมาย&nbsp;&nbsp;สาวกจะ<wbr>มีความกรุณาต่อทุก&nbsp;&nbsp;ๆ&nbsp;&nbsp;คนเสมอ&nbsp;&nbsp;แม้แต่ศัตรู&nbsp;&nbsp;<em>นิรมะมะ</em>&nbsp;&nbsp;หมายถึงสาวกไม่ให้ความสำคัญ<wbr>กับความเจ็บปวดและปัญหาที่เกี่ยวเนื่องกับร่างกายมากนัก&nbsp;&nbsp;เพราะทราบดีว่าตัวท่าน<wbr>ไม่ใช่ร่างกายวัตถุ&nbsp;&nbsp;จึงไม่สำคัญตนเองว่าเป็นร่างกาย&nbsp;&nbsp;ดังนั้น&nbsp;&nbsp;จึงเป็นอิสระจากแนวคิด<wbr>แห่งอหังการ&nbsp;&nbsp;และเป็นกลางต่อความสุขและความทุกข์&nbsp;&nbsp;มีความอดทนและพึงพอใจกับ<wbr>ทุกสิ่งทุกอย่างที่มาสัมผัส&nbsp;&nbsp;ด้วยพระกรุณาธิคุณขององค์ภควาน&nbsp;&nbsp;ท่านไม่พยายามมาก<wbr>จนเกินไปเพื่อให้ได้รับบางสิ่งบางอย่างที่ยากลำบากมาก&nbsp;&nbsp;ดังนั้น&nbsp;&nbsp;จึงมีความร่าเริงเสมอ<wbr>ท่านเป็นโยคีที่สมบูรณ์บริบูรณ์&nbsp;&nbsp;เพราะยึดมั่นในคำสั่งสอนที่ได้รับจากพระอาจารย์ทิพย์<wbr>และเนื่องจากสามารถควบคุมประสาทสัมผัสได้&nbsp;&nbsp;จึงมีความมั่นใจ&nbsp;&nbsp;ไม่เอนเอียงไปกับการ<wbr>ถกเถียงที่ผิด&nbsp;&nbsp;เพราะว่าไม่มีผู้ใดสามารถนำพาให้ออกไปจากการอุทิศตนเสียสละรับใช้<wbr>ที่ท่านมีความมั่นใจอย่างแน่วแน่&nbsp;&nbsp;ท่านมีจิตสำนึกอย่างสมบูรณ์ว่าคริชณะทรงเป็นองค์<wbr>ภควานนิรันดร&nbsp;&nbsp;ดังนั้น&nbsp;&nbsp;จึงไม่มีผู้ใดสามารถรบกวนจิตใจได้&nbsp;&nbsp;คุณลักษณะทั้งหลายเหล่านี้<wbr>ทำให้มีจิตใจและปัญญาตั้งมั่นอยู่ที่พระองค์โดยสมบูรณ์&nbsp;&nbsp;มาตรฐานแห่งการอุทิศตนเสีย<wbr>สละเช่นนี้หาได้ยากมากโดยไม่ต้องสงสัย&nbsp;&nbsp;แต่สาวกสถิตในระดับนี้ด้วยการปฏิบัติตาม<wbr>หลักธรรมแห่งการอุทิศตนเสียสละรับใช้&nbsp;&nbsp;ยิ่งไปกว่านั้น&nbsp;&nbsp;องค์ภควานตรัสว่า&nbsp;&nbsp;สาวกเช่นนี้<wbr>เป็นที่รักยิ่งของพระองค์&nbsp;&nbsp;เพราะชรีคริชณะทรงชื่นชมยินดีเสมอกับกิจกรรมทั้งหมดของ<wbr>สาวกในคริชณะจิตสำนึกที่สมบูรณ์
  
  </div>

<ul>
   <li><a href="../../12/12">
         Previous
   </a></li>
   <li><a href="../../12/15">
         Next
   <i></i>
   </a></li>
</ul>
</div>
<!-- footer should go here-->

</body>
</html>
