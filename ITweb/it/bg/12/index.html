<!DOCTYPE html>

<html lang="th">
<head>
   <meta charset="utf-8">
   <title>ภควัต-คีตา ฉบับเดิม บทที่ สิบสอง</title>

   <link rel='stylesheet' id='divi-fonts-css'  href='https://fonts.googleapis.com/css?family=Open+Sans:300italic,400italic,600italic,700italic,800italic,400,300,600,700,800&#038;subset=latin,latin-ext' type='text/css' media='all' />
   <link rel='stylesheet' id='et-gf-thai-css'  href='https://fonts.googleapis.com/earlyaccess/notosansthai.css' type='text/css' media='all' />

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/mp1fyr8d/bmfmo.css" media="all"/>
   <link rel="stylesheet" type="text/css" href="https://books.iskconthailand.com/wp-content/cache/wpfc-minified/qlw91dnk/bmfmo.css" media="all"/>

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/868c5g01/c813i.css" media="all"/>
<style type="text/css" id="custom-background-css">
body.custom-background { background-color: #f9e6ca; }
</style>
</head>
<body class="page-template-default page page-id-21 page-parent page-child parent-pageid-10 custom-background et_button_no_icon et_pb_button_helper_class et_non_fixed_nav et_show_nav et_hide_primary_logo et_hide_mobile_logo et_cover_background et_pb_gutter linux et_pb_gutters3 et_primary_nav_dropdown_animation_fade et_secondary_nav_dropdown_animation_fade et_pb_footer_columns4 et_header_style_left et_pb_pagebuilder_layout et_no_sidebar et_divi_theme et-db et_minified_js et_minified_css">
<div class="bg-content" style="width:80%;margin-left:auto;margin-right:auto;">


<h1 style="text-align:center;"><a href="/bg">ภควัต-คีตา ฉบับเดิม</a></h1>
<h1 class="chapter-num">
    บทที่ สิบสอง
  </h1>
<div>
  <a href="1">โศลก 1:</a>&nbsp;&nbsp;
อารจุนะทรงถามว่า&nbsp;&nbsp;ระหว่างพวกที่ปฏิบัติการอุทิศตนเสียสละรับใช้แด่พระองค์<wbr>อย่างถูกต้องเสมอ&nbsp;&nbsp;และพวกที่บูชา&nbsp;&nbsp;บระฮมัน&nbsp;&nbsp;อันไร้รูปลักษณ์ที่ไม่ปรากฏ<wbr>พิจารณาว่าพวกไหนสมบูรณ์กว่ากัน
</div>

<div>
  <a href="2">โศลก 2:</a>&nbsp;&nbsp;
องค์ภควานตรัสว่า&nbsp;&nbsp;พวกที่ตั้งมั่นจิตอยู่ที่รูปลักษณ์ส่วนตัวของข้า&nbsp;&nbsp;และปฏิบัติ<wbr>ในการบูชาข้าด้วยความศรัทธาทิพย์อันยิ่งใหญ่เสมอ&nbsp;&nbsp;ข้าพิจารณาว่าเป็นพวกที่<wbr>สมบูรณ์ที่สุด
</div>

<div>
  <a href="3-4">โศลก 3-4:</a>&nbsp;&nbsp;
แต่พวกที่บูชาอย่างจริงจังกับสิ่งที่ไม่ปรากฏ&nbsp;&nbsp;ซึ่งอยู่เหนือความเข้าใจของประสาท<wbr>สัมผัส&nbsp;&nbsp;แผ่กระจายไปทั่ว&nbsp;&nbsp;ไม่สามารถมองเห็นได้&nbsp;&nbsp;ไม่มีการเปลี่ยนแปลง&nbsp;&nbsp;มั่นคง&nbsp;&nbsp;และ<wbr>ไม่เคลื่อนที่&nbsp;&nbsp;ซึ่งเป็นแนวคิดอันไร้รูปลักษณ์แห่งสัจธรรม&nbsp;&nbsp;ด้วยการควบคุมประสาท<wbr>สัมผัส&nbsp;&nbsp;และปฏิบัติเสมอภาคกับทุก&nbsp;&nbsp;ๆ&nbsp;&nbsp;คน&nbsp;&nbsp;บุคคลเช่นนี้ปฏิบัติเพื่อประโยชน์สุขของ<wbr>มวลชีวิต&nbsp;&nbsp;ในที่สุดจะบรรลุถึงข้า
</div>

<div>
  <a href="5">โศลก 5:</a>&nbsp;&nbsp;
สำหรับพวกที่จิตใจยึดติดอยู่กับลักษณะที่ไร้รูปลักษณ์อันไม่ปรากฏขององค์<wbr>ภควาน&nbsp;&nbsp;ความเจริญก้าวหน้านั้นมีปัญหามาก&nbsp;&nbsp;การทำความเจริญก้าวหน้าใน<wbr>นิกายนี้ยากเสมอสำหรับผู้ที่อยู่ในร่างกาย
</div>

<div>
  <a href="6-7">โศลก 6-7:</a>&nbsp;&nbsp;
แต่พวกที่บูชาข้า&nbsp;&nbsp;ถวายกิจกรรมทั้งหมด&nbsp;&nbsp;และเสียสละแด่ข้าโดยไม่เบี่ยงเบน<wbr>ปฏิบัติในการอุทิศตนเสียสละรับใช้&nbsp;&nbsp;และทำสมาธิอยู่ที่ข้าเสมอ&nbsp;&nbsp;ตั้งจิตมั่นอยู่ที่ข้า<wbr>โอ้&nbsp;&nbsp;โอรสพระนางพริทา&nbsp;&nbsp;ข้าคือผู้จัดส่งพวกเขาให้ออกจากมหาสมุทรแห่งการเกิด<wbr>และการตายโดยเร่งด่วน
</div>

<div>
  <a href="8">โศลก 8:</a>&nbsp;&nbsp;
เพียงแต่ตั้งมั่นจิตของเธออยู่ที่ข้า&nbsp;&nbsp;บุคลิกภาพสูงสุดแห่งพระเจ้า&nbsp;&nbsp;และใช้ปัญญา<wbr>ของเธอทั้งหมดในข้า&nbsp;&nbsp;เช่นนี้&nbsp;&nbsp;เธอจะอยู่ในข้าเสมอโดยไม่ต้องสงสัย
</div>

<div>
  <a href="9">โศลก 9:</a>&nbsp;&nbsp;
อารจุนะที่รัก&nbsp;&nbsp;โอ้&nbsp;&nbsp;ผู้ชนะความร่ำรวย&nbsp;&nbsp;หากไม่สามารถตั้งจิตมั่นอยู่ที่ข้าโดยไม่<wbr>เบี่ยงเบน&nbsp;&nbsp;เธอก็ปฏิบัติตามหลักธรรมของ&nbsp;&nbsp;บัคธิ-โยกะ&nbsp;&nbsp;เช่นนี้&nbsp;&nbsp;เธอจะพัฒนาความ<wbr>ปรารถนาที่จะบรรลุถึงข้า
</div>

<div>
  <a href="10">โศลก 10:</a>&nbsp;&nbsp;
หากไม่สามารถปฏิบัติตามกฎเกณฑ์ของ&nbsp;&nbsp;บัคธิ-โยกะ&nbsp;&nbsp;เธอก็พยายามทำงานให้แก่<wbr>ข้า&nbsp;&nbsp;เพราะจากการทำงานให้ข้า&nbsp;&nbsp;เธอจะมาถึงระดับที่สมบูรณ์
</div>

<div>
  <a href="11">โศลก 11:</a>&nbsp;&nbsp;
อย่างไรก็ดี&nbsp;&nbsp;หากไม่สามารถทำงานในจิตสำนึกแห่งข้านี้ได้&nbsp;&nbsp;ก็พยายามเสียสละผล<wbr>งานของเธอทั้งหมด&nbsp;&nbsp;และพยายามตั้งมั่นอยู่ในตนเอง
</div>

<div>
  <a href="12">โศลก 12:</a>&nbsp;&nbsp;
หากไม่สามารถปฏิบัติเช่นนี้&nbsp;&nbsp;เธอก็ไปปฏิบัติเพื่อพัฒนาความรู้&nbsp;&nbsp;อย่างไรก็ดี&nbsp;&nbsp;ที่ดี<wbr>กว่าความรู้คือการทำสมาธิ&nbsp;&nbsp;และดีกว่าการทำสมาธิคือการสละผลของงาน&nbsp;&nbsp;จาก<wbr>การเสียสละเช่นนี้เธอสามารถได้รับความสงบแห่งจิตใจ
</div>

<div>
  <a href="13-14">โศลก 13-14:</a>&nbsp;&nbsp;
ผู้ที่ไม่อิจฉาริษยา&nbsp;&nbsp;แต่เป็นเพื่อนผู้มีความกรุณาต่อมวลชีวิต&nbsp;&nbsp;ผู้ไม่คิดว่าตนเองเป็น<wbr>เจ้าของ&nbsp;&nbsp;และเป็นอิสระจากอหังการ&nbsp;&nbsp;ผู้ที่มีความเสมอภาคทั้งในความสุขและ<wbr>ความทุกข์&nbsp;&nbsp;ผู้มีความอดทน&nbsp;&nbsp;พึงพอใจเสมอ&nbsp;&nbsp;ควบคุมตนเองได้&nbsp;&nbsp;และปฏิบัติในการ<wbr>อุทิศตนเสียสละรับใช้ด้วยความมุ่งมั่น&nbsp;&nbsp;จิตใจและปัญญาตั้งมั่นอยู่ที่ข้า&nbsp;&nbsp;สาวกเช่น<wbr>นี้เป็นที่รักยิ่งของข้า
</div>

<div>
  <a href="15">โศลก 15:</a>&nbsp;&nbsp;
ผู้ที่ไม่มีผู้ใดสามารถทำให้เขาตกอยู่ในความลำบาก&nbsp;&nbsp;และไม่มีผู้ใดสามารถรบกวน<wbr>จิตใจเขาได้&nbsp;&nbsp;มีความเป็นกลางทั้งในความสุขและความทุกข์&nbsp;&nbsp;ทั้งความกลัวและ<wbr>ความวิตกกังวล&nbsp;&nbsp;เป็นที่รักยิ่งของข้า
</div>

<div>
  <a href="16">โศลก 16:</a>&nbsp;&nbsp;
สาวกของข้าผู้ไม่ขึ้นอยู่กับแนวคิดแห่งกิจกรรมทั่วไป&nbsp;&nbsp;มีความบริสุทธิ์&nbsp;&nbsp;มีความ<wbr>ชำนาญ&nbsp;&nbsp;ไม่วิตกกังวล&nbsp;&nbsp;ปราศจากความเจ็บปวดทั้งปวง&nbsp;&nbsp;และไม่ดิ้นรนเพื่อผล<wbr>ประโยชน์บางอย่าง&nbsp;&nbsp;เป็นที่รักยิ่งของข้า
</div>

<div>
  <a href="17">โศลก 17:</a>&nbsp;&nbsp;
ผู้ที่ไม่ดีใจหรือทุกข์ใจ&nbsp;&nbsp;ผู้ที่ไม่เสียใจหรือปรารถนา&nbsp;&nbsp;และผู้ที่สละทั้งสิ่งที่เป็นมงคล<wbr>หรือไม่เป็นมงคล&nbsp;&nbsp;สาวกเช่นนี้เป็นที่รักยิ่งของข้า
</div>

<div>
  <a href="18-19">โศลก 18-19:</a>&nbsp;&nbsp;
ผู้ที่เสมอภาคทั้งกับเพื่อนและศัตรู&nbsp;&nbsp;ผู้ที่เป็นกลางเมื่อได้รับเกียรติและเสียเกียรติ<wbr>ทั้งในความร้อนและความเย็น&nbsp;&nbsp;ความสุขและความทุกข์&nbsp;&nbsp;ได้รับชื่อเสียงและหมิ่น<wbr>ประมาท&nbsp;&nbsp;ผู้ที่มีอิสระจากการคบหาสมาคมที่เป็นมลทิน&nbsp;&nbsp;นิ่งสงบเสมอ&nbsp;&nbsp;และพึง<wbr>พอใจต่อทุกสิ่ง&nbsp;&nbsp;ผู้ที่ไม่ห่วงใยกับที่พักอาศัย&nbsp;&nbsp;ตั้งมั่นอยู่ในความรู้&nbsp;&nbsp;และเป็นผู้ที่ปฏิบัติ<wbr>ในการอุทิศตนเสียสละรับใช้&nbsp;&nbsp;บุคคลเช่นนี้เป็นที่รักยิ่งของข้า
</div>

<div>
  <a href="20">โศลก 20:</a>&nbsp;&nbsp;
พวกที่ปฏิบัติตามวิธีที่ไม่มีวันสูญสลายแห่งการอุทิศตนเสียสละรับใช้นี้&nbsp;&nbsp;ปฏิบัติ<wbr>ด้วยความศรัทธาอย่างสมบูรณ์&nbsp;&nbsp;มีข้าเป็นจุดมุ่งหมายสูงสุด&nbsp;&nbsp;เป็นที่รักยิ่งของข้า
</div>

<ul>
   <li><a href="../11">
         Previous
   </a></li>
   <li><a href="../13">
         Next
   <i></i>
   </a></li>
</ul>
</div>

</body>
</html>
