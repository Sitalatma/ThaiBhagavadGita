<!DOCTYPE html>

<html lang="th">
<head>
   <meta charset="utf-8">
   <title>ภควัต-คีตา ฉบับเดิม บทที่ เก้า</title>

   <link rel='stylesheet' id='divi-fonts-css'  href='https://fonts.googleapis.com/css?family=Open+Sans:300italic,400italic,600italic,700italic,800italic,400,300,600,700,800&#038;subset=latin,latin-ext' type='text/css' media='all' />
   <link rel='stylesheet' id='et-gf-thai-css'  href='https://fonts.googleapis.com/earlyaccess/notosansthai.css' type='text/css' media='all' />

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/mp1fyr8d/bmfmo.css" media="all"/>
   <link rel="stylesheet" type="text/css" href="https://books.iskconthailand.com/wp-content/cache/wpfc-minified/qlw91dnk/bmfmo.css" media="all"/>

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/868c5g01/c813i.css" media="all"/>
<style type="text/css" id="custom-background-css">
body.custom-background { background-color: #f9e6ca; }
</style>
</head>
<body class="page-template-default page page-id-21 page-parent page-child parent-pageid-10 custom-background et_button_no_icon et_pb_button_helper_class et_non_fixed_nav et_show_nav et_hide_primary_logo et_hide_mobile_logo et_cover_background et_pb_gutter linux et_pb_gutters3 et_primary_nav_dropdown_animation_fade et_secondary_nav_dropdown_animation_fade et_pb_footer_columns4 et_header_style_left et_pb_pagebuilder_layout et_no_sidebar et_divi_theme et-db et_minified_js et_minified_css">
<div class="bg-content" style="width:80%;margin-left:auto;margin-right:auto;">


<h1 style="text-align:center;"><a href="/bg">ภควัต-คีตา ฉบับเดิม</a></h1>
<h1 class="chapter-num">
    บทที่ เก้า
  </h1>
<div>
  <a href="1">โศลก 1:</a>&nbsp;&nbsp;
บุคลิกภาพสูงสุดแห่งพระเจ้าตรัสว่า&nbsp;&nbsp;อารจุนะที่รัก&nbsp;&nbsp;เนื่องจากเธอไม่เคยอิจฉา<wbr>ริษยาข้า&nbsp;&nbsp;ข้าจะถ่ายทอดความรู้อันลับสุดยอดและความรู้แจ้งนี้แด่เธอ&nbsp;&nbsp;เมื่อรู้แล้ว<wbr>เธอจะได้รับการปลดเปลื้องจากความทุกข์แห่งความเป็นอยู่ทางวัตถุ
</div>

<div>
  <a href="2">โศลก 2:</a>&nbsp;&nbsp;
ความรู้นี้เป็นราชาแห่งการศึกษา&nbsp;&nbsp;เป็นความลับสุดยอดในความลับทั้งหลาย&nbsp;&nbsp;เป็น<wbr>ความรู้ที่บริสุทธิ์ที่สุด&nbsp;&nbsp;เนื่องจากสำเหนียกได้โดยตรงเกี่ยวกับตนเองด้วยการรู้แจ้ง<wbr>จึงเป็นความสมบูรณ์แห่งศาสนา&nbsp;&nbsp;เป็นสิ่งนิรันดร&nbsp;&nbsp;และปฏิบัติได้ด้วยความรื่นเริง
</div>

<div>
  <a href="3">โศลก 3:</a>&nbsp;&nbsp;
พวกที่ไม่ศรัทธาในการอุทิศตนเสียสละรับใช้นี้&nbsp;&nbsp;ไม่สามารถบรรลุถึงข้า&nbsp;&nbsp;โอ้&nbsp;&nbsp;ผู้กำราบ<wbr>ศัตรู&nbsp;&nbsp;ดังนั้น&nbsp;&nbsp;พวกเขาจะกลับมาอยู่บนหนทางแห่งการเกิดและการตายในโลกวัตถุนี้อีก
</div>

<div>
  <a href="4">โศลก 4:</a>&nbsp;&nbsp;
ตัวข้าในรูปลักษณ์ที่ไม่ปรากฏทำให้จักรวาลทั้งหมดนี้แผ่กระจายออกไป&nbsp;&nbsp;สิ่งมีชีวิต<wbr>ทั้งหมดอยู่ในข้า&nbsp;&nbsp;แต่ข้าไม่ได้อยู่ในพวกเขา
</div>

<div>
  <a href="5">โศลก 5:</a>&nbsp;&nbsp;
ถึงกระนั้นทุกสิ่งทุกอย่างที่ถูกสร้างขึ้นมามิได้พำนักอยู่ในข้า&nbsp;&nbsp;จงดูอิทธิฤทธิ์ความมั่งคั่ง<wbr>ของข้า!&nbsp;&nbsp;ถึงแม้ว่าข้าคือผู้บำรุงรักษามวลชีวิต&nbsp;&nbsp;และถึงแม้ว่าข้าอยู่ทุกหนทุกแห่ง&nbsp;&nbsp;ข้าไม่ใช่<wbr>ส่วนหนึ่งของปรากฏการณ์ทางจักรวาลนี้&nbsp;&nbsp;เพราะตัวข้าคือแหล่งกำเนิดของการสร้าง
</div>

<div>
  <a href="6">โศลก 6:</a>&nbsp;&nbsp;
จงเข้าใจว่า&nbsp;&nbsp;เสมือนดั่งพลังของลมที่พัดไปทุกหนทุกแห่ง&nbsp;&nbsp;แต่ยังพักพิงอยู่ใน<wbr>ท้องฟ้าเสมอ&nbsp;&nbsp;มวลชีวิตที่ถูกสร้างขึ้นมาก็พักพิงอยูในข้า
</div>

<div>
  <a href="7">โศลก 7:</a>&nbsp;&nbsp;
โอ้&nbsp;&nbsp;โอรสพระนางคุนที&nbsp;&nbsp;ในตอนสิ้นกัปปรากฏการณ์ทางวัตถุทั้งหมดเข้าไปใน<wbr>ธรรมชาติของข้า&nbsp;&nbsp;และในตอนเริ่มต้นของอีกกัปหนึ่ง&nbsp;&nbsp;ข้าสร้างทั้งหมดอีกครั้ง<wbr>ด้วยพลังอำนาจของข้า
</div>

<div>
  <a href="8">โศลก 8:</a>&nbsp;&nbsp;
ปรากฏการณ์ในจักรวาลทั้งหมดอยู่ภายใต้ข้า&nbsp;&nbsp;ด้วยความปรารถนาของข้า<wbr>ปรากฏการณ์จึงเกิดขึ้นโดยปริยายครั้งแล้วครั้งเล่า&nbsp;&nbsp;และด้วยความปรารถนา<wbr>ของข้ามันก็ถูกทำลายลงในตอนจบ
</div>

<div>
  <a href="9">โศลก 9:</a>&nbsp;&nbsp;
โอ้&nbsp;&nbsp;ดะนันจะยะ&nbsp;&nbsp;งานทั้งหลายเหล่านี้ไม่สามารถผูกมัดข้า&nbsp;&nbsp;ข้าไม่ยึดติดกับกิจกรรม<wbr>ทางวัตถุทั้งหลายเหล่านี้&nbsp;&nbsp;สถิตประหนึ่งเป็นกลาง
</div>

<div>
  <a href="10">โศลก 10:</a>&nbsp;&nbsp;
ธรรมชาติวัตถุซึ่งเป็นหนึ่งในพลังงานอันหลากหลายของข้านี้&nbsp;&nbsp;ทำงานภายใต้คำสั่ง<wbr>ของข้า&nbsp;&nbsp;โอ้&nbsp;&nbsp;โอรสพระนางคุนที&nbsp;&nbsp;ได้ผลิตมวลชีวิตทั้งเคลื่อนไหวได้และเคลื่อนไหว<wbr>ไม่ได้&nbsp;&nbsp;ภายใต้กฎของตัวมันเอง&nbsp;&nbsp;ปรากฏการณ์แห่งการสร้างและการทำลายนี้เกิด<wbr>ขึ้นครั้งแล้วครั้งเล่า
</div>

<div>
  <a href="11">โศลก 11:</a>&nbsp;&nbsp;
คนโง่เขลาเย้ยหยันข้าเมื่อข้าลงมาในร่างมนุษย์&nbsp;&nbsp;พวกเขาไม่รู้ธรรมชาติทิพย์ของ<wbr>ข้าในฐานะที่เป็นองค์ภควานของสรรพสิ่ง
</div>

<div>
  <a href="12">โศลก 12:</a>&nbsp;&nbsp;
พวกที่สับสนจะชอบทัศนะคติของมารและทัศนะคติที่ไม่เชื่อในองค์ภควาน&nbsp;&nbsp;ใน<wbr>สภาวะแห่งความหลงนั้น&nbsp;&nbsp;ความหวังเพื่อความหลุดพ้น&nbsp;&nbsp;กิจกรรมเพื่อผลทางวัตถุ<wbr>และการพัฒนาความรู้ของพวกเขาทั้งหมดล้มเหลว
</div>

<div>
  <a href="13">โศลก 13:</a>&nbsp;&nbsp;
โอ้&nbsp;&nbsp;โอรสพระนางพริทา&nbsp;&nbsp;เหล่าดวงวิญญาณผู้ยิ่งใหญ่ที่ไม่อยู่ในความหลงอยู่ภายใต้<wbr>การปกป้องของธรรมชาติทิพย์&nbsp;&nbsp;และปฏิบัติการอุทิศตนเสียสละรับใช้อย่างเต็มที่<wbr>เพราะพวกเขาทราบว่าข้าคือภควานองค์เดิม&nbsp;&nbsp;และไม่มีที่สิ้นสุด
</div>

<div>
  <a href="14">โศลก 14:</a>&nbsp;&nbsp;
สวดภาวนาพระบารมีของข้าเสมอ&nbsp;&nbsp;พยายามด้วยความมั่นใจอย่างแน่วแน่&nbsp;&nbsp;ก้มลง<wbr>กราบต่อหน้าข้า&nbsp;&nbsp;ดวงวิญญาณผู้ยิ่งใหญ่เหล่านี้บูชาข้านิรันดรด้วยการอุทิศตนเสียสละ
</div>

<div>
  <a href="15">โศลก 15:</a>&nbsp;&nbsp;
บุคคลอื่นๆ&nbsp;&nbsp;ปฏิบัติการบูชาด้วยการพัฒนาความรู้&nbsp;&nbsp;บูชาองค์ภควานในฐานะที่เป็น<wbr>หนึ่งไม่มีสอง&nbsp;&nbsp;ในฐานะที่เป็นพหุภาค&nbsp;&nbsp;และในรูปลักษณ์จักรวาล
</div>

<div>
  <a href="16">โศลก 16:</a>&nbsp;&nbsp;
แต่ข้าคือพิธีบูชา&nbsp;&nbsp;ข้าคือการบูชา&nbsp;&nbsp;ข้าคือเครื่องถวายให้แก่บรรพบุรุษ&nbsp;&nbsp;ข้าคือสมุนไพร<wbr>รักษาโรค&nbsp;&nbsp;ข้าคือบทมนต์ทิพย์&nbsp;&nbsp;ข้าคือเนย&nbsp;&nbsp;ข้าคือไฟ&nbsp;&nbsp;และข้าคือเครื่องถวาย
</div>

<div>
  <a href="17">โศลก 17:</a>&nbsp;&nbsp;
ข้าคือบิดาของจักรวาลนี้&nbsp;&nbsp;มารดา&nbsp;&nbsp;ผู้ค้ำจุน&nbsp;&nbsp;และบรรพบุรุษ&nbsp;&nbsp;ข้าคือจุดมุ่งหมายแห่ง<wbr>ความรู้&nbsp;&nbsp;ผู้ทำให้บริสุทธิ์&nbsp;&nbsp;และคำพยางค์โอม&nbsp;&nbsp;ข้าคือริกเวท&nbsp;&nbsp;สามะเวท&nbsp;&nbsp;และยะจุรเวท<wbr>เช่นเดียวกัน
</div>

<div>
  <a href="18">โศลก 18:</a>&nbsp;&nbsp;
ข้าคือจุดมุ่งหมาย&nbsp;&nbsp;ผู้ค้ำจุน&nbsp;&nbsp;อาจารย์&nbsp;&nbsp;พยาน&nbsp;&nbsp;ตำหนัก&nbsp;&nbsp;ร่มโพธิ์ร่มไทร&nbsp;&nbsp;และเพื่อนที่รัก<wbr>ที่สุด&nbsp;&nbsp;ข้าคือการสร้างและการทำลาย&nbsp;&nbsp;พื้นฐานของทุกสิ่งทุกอย่าง&nbsp;&nbsp;ข้าคือที่พักและ<wbr>เมล็ดพันธุ์นิรันดร
</div>

<div>
  <a href="19">โศลก 19:</a>&nbsp;&nbsp;
โอ้&nbsp;&nbsp;อารจุนะ&nbsp;&nbsp;ข้าให้ความร้อน&nbsp;&nbsp;และข้าเป็นผู้ยับยั้งและผู้ส่งฝน&nbsp;&nbsp;ข้าคืออมฤตยู&nbsp;&nbsp;และ<wbr>ข้าคือมฤตยูด้วยเช่นกัน&nbsp;&nbsp;ทั้งดวงวิญญาณและวัตถุอยู่ในข้า
</div>

<div>
  <a href="20">โศลก 20:</a>&nbsp;&nbsp;
พวกที่ศึกษาคัมภีร์พระเวทและดื่มน้ำโสมะ&nbsp;&nbsp;แสวงหาโลกสวรรค์&nbsp;&nbsp;บูชาข้าทางอ้อม<wbr>เมื่อบริสุทธิ์ขึ้นจากผลบาป&nbsp;&nbsp;และมีบุญไปเกิดบนโลกสวรรค์ของพระอินทร์&nbsp;&nbsp;ซึ่งจะ<wbr>ได้รับความสุขสำราญแบบชาวสวรรค์
</div>

<div>
  <a href="21">โศลก 21:</a>&nbsp;&nbsp;
หลังจากได้รับความสุขทางประสาทสัมผัสบนสรวงสวรรค์มากมาย&nbsp;&nbsp;และเมื่อผล<wbr>บุญหมดสิ้นลง&nbsp;&nbsp;พวกเขาจะกลับมายังโลกแห่งความตายนี้อีกครั้งหนึ่ง&nbsp;&nbsp;ดังนั้น&nbsp;&nbsp;ผู้ที่<wbr>แสวงหาความสุขทางประสาทสัมผัสด้วยการปฏิบัติตามหลักธรรมของพระเวททั้ง<wbr>สามเล่ม&nbsp;&nbsp;จะได้รับแค่เพียงการเกิดและการตายซ้ำซากเท่านั้น
</div>

<div>
  <a href="22">โศลก 22:</a>&nbsp;&nbsp;
แต่พวกที่บูชาข้าอยู่เสมอด้วยการอุทิศตนเสียสละ&nbsp;&nbsp;โดยเฉพาะทำสมาธิอยู่ที่รูป<wbr>ลักษณ์ทิพย์ของข้า&nbsp;&nbsp;คนเหล่านี้&nbsp;&nbsp;ข้าจะส่งส่วนที่ขาดให้&nbsp;&nbsp;และรักษาส่วนที่มีอยู่แล้ว
</div>

<div>
  <a href="23">โศลก 23:</a>&nbsp;&nbsp;
พวกที่เป็นสาวกของเทวดาองค์อื่น&nbsp;&nbsp;ๆ&nbsp;&nbsp;และบูชาเทวดาด้วยความศรัทธา&nbsp;&nbsp;อันที่จริง<wbr>บูชาข้าเท่านั้น&nbsp;&nbsp;โอ้&nbsp;&nbsp;โอรสพระนางคุนที&nbsp;&nbsp;แต่ทำไปในวิธีที่ผิด
</div>

<div>
  <a href="24">โศลก 24:</a>&nbsp;&nbsp;
ข้าคือผู้มีความสุขและเป็นเจ้าแห่งพิธีบูชาทั้งหลายแต่เพียงผู้เดียวเท่านั้น&nbsp;&nbsp;ฉะนั้น<wbr>พวกที่ไม่รู้ธรรมชาติทิพย์อันแท้จริงของข้าจะตกลงต่ำ
</div>

<div>
  <a href="25">โศลก 25:</a>&nbsp;&nbsp;
พวกที่บูชาเทวดาจะไปเกิดในหมู่เทวดา&nbsp;&nbsp;พวกที่บูชาบรรพบุรุษจะไปหาบรรพบุรุษ<wbr>พวกที่บูชาภูตผีปีศาจและดวงวิญาณจะไปเกิดในหมู่สิ่งมีชีวิตเหล่านี้&nbsp;&nbsp;และพวกที่<wbr>บูชาข้าจะมาอยู่กับข้า
</div>

<div>
  <a href="26">โศลก 26:</a>&nbsp;&nbsp;
หากผู้ใดถวายใบไม้&nbsp;&nbsp;ดอกไม้&nbsp;&nbsp;ผลไม้&nbsp;&nbsp;หรือน้ำแด่ข้า&nbsp;&nbsp;ด้วยความรักและอุทิศตนเสีย<wbr>สละ&nbsp;&nbsp;ข้าจะรับเอาไว้
</div>

<div>
  <a href="27">โศลก 27:</a>&nbsp;&nbsp;
อะไรก็แล้วแต่ที่เธอทำ&nbsp;&nbsp;อะไรก็แล้วแต่ที่เธอรับประทาน&nbsp;&nbsp;อะไรก็แล้วแต่ที่เธอถวาย<wbr>หรือให้ทาน&nbsp;&nbsp;และความสมถะใด&nbsp;&nbsp;ๆ&nbsp;&nbsp;ที่เธอปฏิบัติ&nbsp;&nbsp;จงทำไปเพื่อถวายแด่ข้า&nbsp;&nbsp;โอ้&nbsp;&nbsp;โอรส<wbr>พระนางคุนที
</div>

<div>
  <a href="28">โศลก 28:</a>&nbsp;&nbsp;
เช่นนี้&nbsp;&nbsp;เธอจะเป็นอิสระจากพันธนาการของงาน&nbsp;&nbsp;รวมทั้งผลบุญและผลบาป&nbsp;&nbsp;ด้วย<wbr>จิตใจที่ตั้งมั่นอยู่กับข้าในหลักแห่งการเสียสละนี้&nbsp;&nbsp;เธอจะหลุดพ้นและมาหาข้า
</div>

<div>
  <a href="29">โศลก 29:</a>&nbsp;&nbsp;
ข้าไม่อิจฉาผู้ใดและไม่ลำเอียงกับผู้ใด&nbsp;&nbsp;ข้าเสมอภาคต่อมวลชีวิต&nbsp;&nbsp;แต่หากผู้ใดถวาย<wbr>การรับใช้แด่ข้าด้วยการอุทิศตนเสียสละ&nbsp;&nbsp;เขาเป็นเพื่อนของข้าและอยู่ในข้า&nbsp;&nbsp;และ<wbr>ข้าก็เป็นเพื่อนของเขา
</div>

<div>
  <a href="30">โศลก 30:</a>&nbsp;&nbsp;
แม้กระทำในสิ่งที่เลวร้ายที่สุด&nbsp;&nbsp;หากเขาปฏิบัติการอุทิศตนเสียสละรับใช้&nbsp;&nbsp;พิจารณา<wbr>ได้ว่าผู้นี้เป็นนักบุญ&nbsp;&nbsp;เนื่องจากเขาสถิตอย่างถูกต้องในความมุ่งมั่นของตนเอง
</div>

<div>
  <a href="31">โศลก 31:</a>&nbsp;&nbsp;
เขากลายมาเป็นผู้มีคุณธรรม&nbsp;&nbsp;และบรรลุถึงความสงบอย่างถาวรโดยรวดเร็ว&nbsp;&nbsp;โอ้&nbsp;&nbsp;โอรส<wbr>พระนางคุนที&nbsp;&nbsp;จงประกาศอย่างกล้าหาญว่าสาวกของข้าจะไม่มีวันถูกทำลาย
</div>

<div>
  <a href="32">โศลก 32:</a>&nbsp;&nbsp;
โอ้&nbsp;&nbsp;โอรสพระนางพริทา&nbsp;&nbsp;พวกที่มาพึ่งข้า&nbsp;&nbsp;ถึงแม้ว่าเกิดมาต่ำ&nbsp;&nbsp;เช่นสตรี&nbsp;&nbsp;ไวชยะ<wbr>(พ่อค้า)&nbsp;&nbsp;และชูดระ&nbsp;&nbsp;(ผู้ใช้แรงงาน)&nbsp;&nbsp;สามารถบรรลุถึงจุดมุ่งหมายสูงสุดได้
</div>

<div>
  <a href="33">โศลก 33:</a>&nbsp;&nbsp;
แล้วจะเป็นเช่นนี้อีกมากเพียงใด&nbsp;&nbsp;สำหรับพราหมณ์ผู้มีบุญ&nbsp;&nbsp;เหล่าสาวก&nbsp;&nbsp;และกษัตริย์<wbr>ผู้ทรงธรรม&nbsp;&nbsp;ฉะนั้น&nbsp;&nbsp;เมื่อมาอยู่ในโลกแห่งความทุกข์ที่ไม่ถาวรนี้&nbsp;&nbsp;จงปฏิบัติรับใช้ข้าด้วย<wbr>ความรัก
</div>

<div>
  <a href="34">โศลก 34:</a>&nbsp;&nbsp;
ให้จิตใจของเธอระลึกถึงข้าอยู่เสมอ&nbsp;&nbsp;มาเป็นสาวกของข้า&nbsp;&nbsp;ถวายความเคารพต่อข้า<wbr>บูชาข้า&nbsp;&nbsp;และซึมซาบอยู่ในข้าอย่างสมบูรณ์&nbsp;&nbsp;แน่นอนว่าเธอจะมาหาข้า
</div>

<ul>
   <li><a href="../8">
         Previous
   </a></li>
   <li><a href="../10">
         Next
   <i></i>
   </a></li>
</ul>
</div>

</body>
</html>
