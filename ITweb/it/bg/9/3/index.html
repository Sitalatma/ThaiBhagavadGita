<!DOCTYPE html>

<html lang="en" class="no-js">
<head>
   <meta charset="utf-8">
   <meta name="viewport" content="width=device-width, initial-scale=1, shrink-to-fit=no">
   <meta http-equiv="x-ua-compatible" content="ie=edge">

   <title>ภควัต-คีตา ฉบับเดิม โศลก 9.3</title>
   <meta name="description" content="" />
   <link href="https://fonts.googleapis.com/css?family=Noto+Sans" rel="stylesheet">

   <!-- There are two relative links, one should work for chapters, 
   the other one for verses. Should be replaced with absolute path later-->
   <link rel="stylesheet" type="text/css" href="../../it.css">
   <link rel="stylesheet" type="text/css" href="../../../it.css">

</head>
<body>
<div class="bg-content">
<!-- everything above is common to every file. Header should be included there as well -->


<h1 style="text-align:center;"><a href="/bg">ภควัต-คีตา ฉบับเดิม</a></h1>
  <h1 class="chapter-title">
    <a href="../../9">
       บทที่ เก้า
    </a>
<!-- 9 -->
  </h1>
  <h1 class="chapter-title">
    ความรู้ที่ลับสุดยอด
  </h1>
  <h2 class="text">
    โศลก 3
  </h2>
  <div class="devanagari">
    
      <div>
        अश्रद्दधानाः पुरुषा धर्मस्यास्य परन्तप ।
        <br>
        अप्राप्य मां निवर्तन्ते मृत्युसंसारवर्त्मनि ॥ ९.३ ॥
      </div>
      
  </div>
  <div class="sans">

  
  <em>อัชรัดดะดฺานาฮ พุระชา<br />ดฺารมัสยาสยะ พะรันทะพะ</em><br /><em>อัพราพยะ มาม นิวารทันเท<br />มริทยุ-สัมสาระ-วารทมะนิ</em>
  
  </div>

  <div class="wbw">

  
  <em>อัชรัดดะดฺานาฮ</em>&nbsp;&nbsp;-&nbsp;&nbsp;พวกที่ไม่มีศรัทธา, <em>พุรุชาฮ</em>&nbsp;&nbsp;-&nbsp;&nbsp;บุคคลเหล่านี้, <em>ดฺารมัสยะ</em>&nbsp;&nbsp;-&nbsp;&nbsp;ไปสู่วิธีแห่งศาสนา, <em>อัสยะ</em>&nbsp;&nbsp;-&nbsp;&nbsp;นี้, <em>พะรันทะพะ</em>&nbsp;&nbsp;-&nbsp;&nbsp;โอ้ ผู้สังหารศัตรู, <em>อัพราพยะ</em>&nbsp;&nbsp;-&nbsp;&nbsp;ไม่ได้รับ, <em>มาม</em>&nbsp;&nbsp;-&nbsp;&nbsp;ข้า, <em>นิวารทันเท</em>&nbsp;&nbsp;-&nbsp;&nbsp;กลับ<wbr>มา, <em>มริทยุ</em>&nbsp;&nbsp;-&nbsp;&nbsp;ของความตาย, <em>สัมสาระ</em>&nbsp;&nbsp;-&nbsp;&nbsp;ในความเป็นอยู่ทางวัตถุ, <em>วารทมะนิ</em>&nbsp;&nbsp;-&nbsp;&nbsp;บนวิธีทาง
  
  </div>

  <div class="text-title">
  คำแปล
  </div>
  <div class="trans">

  
  พวกที่ไม่ศรัทธาในการอุทิศตนเสียสละรับใช้นี้&nbsp;&nbsp;ไม่สามารถบรรลุถึงข้า&nbsp;&nbsp;โอ้&nbsp;&nbsp;ผู้กำราบ<wbr>ศัตรู&nbsp;&nbsp;ดังนั้น&nbsp;&nbsp;พวกเขาจะกลับมาอยู่บนหนทางแห่งการเกิดและการตายในโลกวัตถุนี้อีก
  
  </div>

  <div class="text-title">
  คำอธิบาย
  </div>
  <div class="purport">

  
  ผู้ไม่ศรัทธาจะไม่สามารถประสบผลสำเร็จกับวิธีการอุทิศตนเสียสละรับใช้นี้&nbsp;&nbsp;นี่<wbr>คือคำอธิบายของโศลกนี้&nbsp;&nbsp;ความศรัทธาเกิดขึ้นจากการมาคบหาสมาคมกับสาวก&nbsp;&nbsp;คน<wbr>อับโชคแม้หลังจากสดับฟังตามหลักฐานต่าง&nbsp;&nbsp;ๆ&nbsp;&nbsp;จากบุคลิกภาพผู้ยิ่งใหญ่ในวรรณกรรม<wbr>พระเวท&nbsp;&nbsp;ก็ยังไม่มีความศรัทธาในองค์ภควาน&nbsp;&nbsp;ยังลังเลใจ&nbsp;&nbsp;และไม่สามารถตั้งจิตมั่นอยู่<wbr>ในการอุทิศตนเสียสละรับใช้ต่อพระองค์&nbsp;&nbsp;ดังนั้น&nbsp;&nbsp;ความศรัทธาเป็นปัจจัยสำคัญที่สุดเพื่อ<wbr>เจริญก้าวหน้าในคริชณะจิตสำนึก&nbsp;&nbsp;ใน&nbsp;&nbsp;<em>เชธันญะ-ชะริทามริทะ</em>&nbsp;&nbsp;ได้กล่าวไว้ว่า&nbsp;&nbsp;ความศรัทธา<wbr>คือความมั่นใจอย่างสมบูรณ์ว่า&nbsp;&nbsp;จากการรับใช้องค์ภควานชรีคริชณะ&nbsp;&nbsp;เราสามารถบรรลุ<wbr>ถึงความสมบูรณ์ทั้งหลายทั้งปวง&nbsp;&nbsp;เช่นนี้เรียกว่าความศรัทธาที่แท้จริง&nbsp;&nbsp;ดังที่ได้กล่าวไว้ใน&nbsp;&nbsp;<em>ชรีมัด-บฺากะวะธัม</em>&nbsp;&nbsp;(4.31.14)
  
  </div>

  <div class="sans">

  
  <em>ยะทฺา ทะโรร มูละ-นิเชชะเนนะ<br />ทริพยันทิ ทัท-สคันดฺะ-บํูโจพะชาคาฮ</em><br /><em>พราโณพะฮาราช ชะ ยะเทฺนดริยาณาม<br />ทะไทฺวะ สารวารฮะณัม อัชยุเทจยา</em>
  
  </div>

  <div class="purport">

  
  “จากการรดน้ำที่รากของต้นไม้&nbsp;&nbsp;จะทำให้กิ่งก้านสาขาและใบต่าง&nbsp;&nbsp;ๆ&nbsp;&nbsp;ทั้งหมดได้รับความพึง<wbr>พอใจ&nbsp;&nbsp;และจากการส่งอาหารไปที่ท้อง&nbsp;&nbsp;จะทำให้ประสาทสัมผัสต่าง&nbsp;&nbsp;ๆ&nbsp;&nbsp;ทั้งหลายของร่างกาย<wbr>ได้รับความพึงพอใจ&nbsp;&nbsp;ในทำนองเดียวกัน&nbsp;&nbsp;จากการปฏิบัติรับใช้ทิพย์ต่อองค์ภควานนี้จะทำให้<wbr>เทวดาและสิ่งมีชีวิตอื่น&nbsp;&nbsp;ๆ&nbsp;&nbsp;ทั้งหลายได้รับความพึงพอใจโดยปริยาย”&nbsp;&nbsp;ดังนั้น&nbsp;&nbsp;หลังจากอ่าน&nbsp;&nbsp;<em>ภควัต-คีตา</em>&nbsp;&nbsp;แล้ว&nbsp;&nbsp;เราควรมาถึงจุดสรุปของ&nbsp;&nbsp;<em>ภควัต-คีตา</em>&nbsp;&nbsp;ได้ในทันที&nbsp;&nbsp;เราควรยกเลิกการ<wbr>ปฏิบัติอื่น&nbsp;&nbsp;ๆ&nbsp;&nbsp;ทั้งหมด&nbsp;&nbsp;และรับเอาวิธีการรับใช้ต่อองค์ภควานคริชณะมาปฏิบัติ&nbsp;&nbsp;หากมั่นใจ<wbr>เกี่ยวกับปรัชญาชีวิตเช่นนี้&nbsp;&nbsp;นี่คือความศรัทธา
  
  </div>

  <div class="purport">

  
  การพัฒนาความศรัทธานี้เป็นวิธีการของคริชณะจิตสำนึก&nbsp;&nbsp;บุคคลในคริชณะ<wbr>จิตสำนึกแบ่งออกเป็นสามระดับ&nbsp;&nbsp;ในระดับที่สามคือพวกไม่มีความศรัทธา&nbsp;&nbsp;ถึงแม้ปฏิบัติ<wbr>การอุทิศตนเสียสละรับใช้อย่างเป็นทางการ&nbsp;&nbsp;พวกนี้ไม่สามารถบรรลุถึงระดับแห่งความ<wbr>สมบูรณ์สูงสุด&nbsp;&nbsp;เป็นไปได้อย่างมากว่าหลังระยะเวลาหนึ่งก็จะลื่นไถลตกลงไป&nbsp;&nbsp;พวกเขา<wbr>อาจปฏิบัติรับใช้&nbsp;&nbsp;แต่เนื่องจากไม่มีความมั่นใจและความศรัทธาอย่างสมบูรณ์&nbsp;&nbsp;จึงเป็น<wbr>สิ่งยากมากที่จะปฏิบัติคริชณะจิตสำนึกอย่างต่อเนื่อง&nbsp;&nbsp;เรามีประสบการณ์ภาคปฏิบัติ<wbr>ว่า&nbsp;&nbsp;จากกิจกรรมเพื่อเผยแพร่คริชณะจิตสำนึก&nbsp;&nbsp;บางคนเข้ามาและปฏิบัติในคริชณะ<wbr>จิตสำนึกด้วยแรงกระตุ้นบางอย่างที่ซ่อนเร้นอยู่ภายในใจ&nbsp;&nbsp;ทันทีที่ฐานะดีขึ้นจะยกเลิกวิธี<wbr>การปฏิบัตินี้&nbsp;&nbsp;และไปปฏิบัติตามวิถีทางเดิมอีกครั้งหนึ่ง&nbsp;&nbsp;ความศรัทธาเท่านั้นที่จะทำให้<wbr>บุคคลเจริญก้าวหน้าในคริชณะจิตสำนึก&nbsp;&nbsp;เกี่ยวกับการพัฒนาความศรัทธา&nbsp;&nbsp;ผู้รอบรู้ใน<wbr>วรรณกรรมแห่งการอุทิศตนเสียสละรับใช้&nbsp;&nbsp;และบรรลุถึงระดับแห่งความศรัทธาที่มั่นคง<wbr>เรียกว่าบุคคลชั้นหนึ่งในคริชณะจิตสำนึก&nbsp;&nbsp;บุคคลชั้นสองคือพวกที่ไม่ค่อยเจริญก้าวหน้า<wbr>เท่าใดนักในการเข้าใจพระคัมภีร์แห่งการอุทิศตนเสียสละ&nbsp;&nbsp;แต่มีความศรัทธาอย่างมั่นคง<wbr>โดยปริยายว่า&nbsp;&nbsp;<em>คริชณะ-บัฺคธิ</em>&nbsp;&nbsp;หรือการรับใช้คริชณะเป็นวิถีทางที่ดีที่สุด&nbsp;&nbsp;และด้วยความ<wbr>ศรัทธาอันแรงกล้าจึงนำมาปฏิบัติ&nbsp;&nbsp;ดังนั้น&nbsp;&nbsp;พวกนี้ดีกว่าบุคคลชั้นสามที่ไม่มีทั้งความรู้<wbr>ในพระคัมภีร์อย่างสมบูรณ์&nbsp;&nbsp;และไม่มีความศรัทธา&nbsp;&nbsp;แต่เนื่องจากได้มาคบหาสมาคมและ<wbr>จากความเรียบง่ายจึงพยายามปฏิบัติตาม&nbsp;&nbsp;บุคคลชั้นสามในคริชณะจิตสำนึกอาจตกลง<wbr>ต่ำ&nbsp;&nbsp;แต่บุคคลชั้นสองจะไม่ตกลงต่ำ&nbsp;&nbsp;สำหรับบุคคลชั้นหนึ่งในคริชณะจิตสำนึกไม่มีโอกาส<wbr>ที่จะตกลงต่ำได้เลย&nbsp;&nbsp;และแน่นอนว่าจะเจริญก้าวหน้าจนบรรลุผลสำเร็จในที่สุด&nbsp;&nbsp;สำหรับ<wbr>บุคคลชั้นสามในคริชณะจิตสำนึก&nbsp;&nbsp;ถึงแม้ว่าจะมีความศรัทธาและมั่นใจว่าการอุทิศตน<wbr>เสียสละรับใช้ต่อคริชณะเป็นสิ่งที่ดีมาก&nbsp;&nbsp;แต่ยังไม่ได้รับความรู้เกี่ยวกับคริชณะจากพระ<wbr>คัมภีร์&nbsp;&nbsp;เช่น&nbsp;&nbsp;<em>ชรีมัด-บฺากะวะธัม</em>&nbsp;&nbsp;และ&nbsp;&nbsp;<em>ภควัต-คีตา</em>&nbsp;&nbsp;อย่างเพียงพอ&nbsp;&nbsp;บางครั้งบุคคลชั้นสามใน<wbr>คริชณะจิตสำนึกมีแนวโน้มไปสู่&nbsp;&nbsp;<em>คารมะ-โยกะ</em>&nbsp;&nbsp;และ&nbsp;&nbsp;<em>กยานะ-โยกะ</em>&nbsp;&nbsp;บางครั้งพวกนี้รู้สึก<wbr>หวั่นไหว&nbsp;&nbsp;แต่ทันทีที่โรคร้ายแห่ง&nbsp;&nbsp;<em>คารมะ-โยกะ</em>&nbsp;&nbsp;หรือ&nbsp;&nbsp;<em>กยานะ-โยกะ</em>&nbsp;&nbsp;ถูกขจัดไป&nbsp;&nbsp;จะกลาย<wbr>มาเป็นบุคคลชั้นสองหรือบุคคลชั้นหนึ่งในคริชณะจิตสำนึก&nbsp;&nbsp;<em>ชรีมัด-บฺากะวะธัม</em>&nbsp;&nbsp;อธิบาย<wbr>ว่าความศรัทธาในคริชณะแบ่งออกเป็นสามระดับ&nbsp;&nbsp;ใน&nbsp;&nbsp;<em>ชรีมัด-บฺากะวะธัม</em>&nbsp;&nbsp;ภาคสิบเอ็ดได้<wbr>อธิบายถึงความเชื่อมั่นชั้นหนึ่ง&nbsp;&nbsp;ความเชื่อมั่นชั้นสอง&nbsp;&nbsp;และความเชื่อมั่นชั้นสาม&nbsp;&nbsp;ไว้เช่นกัน<wbr>บุคคลผู้ไม่มีศรัทธาแม้หลังจากสดับฟังเกี่ยวกับคริชณะ&nbsp;&nbsp;และความดีเลิศแห่งการอุทิศ<wbr>ตนเสียสละรับใช้&nbsp;&nbsp;คิดว่าเป็นเพียงถ้อยคำสรรเสริญเท่านั้น&nbsp;&nbsp;จะพบว่าวิถีทางนี้ยากมาก&nbsp;&nbsp;ถึง<wbr>แม้ดูเหมือนว่าปฏิบัติการอุทิศตนเสียสละรับใช้&nbsp;&nbsp;สำหรับบุคคลเช่นนี้มีความหวังเพียงเล็ก<wbr>น้อยเท่านั้นที่จะบรรลุถึงความสมบูรณ์&nbsp;&nbsp;ดังนั้นความศรัทธาจึงเป็นสิ่งสำคัญมากในการ<wbr>ปฏิบัติการอุทิศตนเสียสละรับใช้
  
  </div>

<ul>
   <li><a href="../../9/2">
         Previous
   </a></li>
   <li><a href="../../9/4">
         Next
   <i></i>
   </a></li>
</ul>
</div>
<!-- footer should go here-->

</body>
</html>
