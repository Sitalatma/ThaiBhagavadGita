<!DOCTYPE html>

<html lang="th">
<head>
   <meta charset="utf-8">
   <title>ภควัต-คีตา ฉบับเดิม โศลก 8.10</title>

   <link rel='stylesheet' id='divi-fonts-css'  href='https://fonts.googleapis.com/css?family=Open+Sans:300italic,400italic,600italic,700italic,800italic,400,300,600,700,800&#038;subset=latin,latin-ext' type='text/css' media='all' />
   <link rel='stylesheet' id='et-gf-thai-css'  href='https://fonts.googleapis.com/earlyaccess/notosansthai.css' type='text/css' media='all' />

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/mp1fyr8d/bmfmo.css" media="all"/>
   <link rel="stylesheet" type="text/css" href="https://books.iskconthailand.com/wp-content/cache/wpfc-minified/qlw91dnk/bmfmo.css" media="all"/>

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/868c5g01/c813i.css" media="all"/>
<style type="text/css" id="custom-background-css">
body.custom-background { background-color: #f9e6ca; }
</style>
</head>
<body class="page-template-default page page-id-21 page-parent page-child parent-pageid-10 custom-background et_button_no_icon et_pb_button_helper_class et_non_fixed_nav et_show_nav et_hide_primary_logo et_hide_mobile_logo et_cover_background et_pb_gutter linux et_pb_gutters3 et_primary_nav_dropdown_animation_fade et_secondary_nav_dropdown_animation_fade et_pb_footer_columns4 et_header_style_left et_pb_pagebuilder_layout et_no_sidebar et_divi_theme et-db et_minified_js et_minified_css">
<div class="bg-content" style="width:80%;margin-left:auto;margin-right:auto;">


<h1 style="text-align:center;"><a href="/bg">ภควัต-คีตา ฉบับเดิม</a></h1>
  <h1 class="chapter-title">
    <a href="../../8">
       บทที่-แปด
    </a>
<!-- 8 -->
  </h1>
  <h1 class="chapter-title">
    การบรรลุถึงองค์ภควาน
  </h1>
  <h2 class="text">
    โศลก 10
  </h2>
  <div class="devanagari">
    
      <div>
        प्रयाणकाले मनसाचलेन
        <br>
        भक्त्या युक्तो योगबलेन चैव ।
        <br>
        भ्रुवोर्मध्ये प्राणमावेश्य सम्यक्
        <br>
        स तं परं पुरुषमुपैति दिव्यम् ॥ ८.१० ॥
      </div>
      
  </div>
  <div class="sans">

  
  <em>พระยาณะ-คาเล มะนะสาชะเลนะ<br />บัคธยา ยุคโท โยกะ-บะเลนะ ไชวะ</em><br /><em>บรุโวร มัดเย พราณัม อาเวชยะ สัมยัค<br />สะ ทัม พะรัม พุรุชัม อุไพทิ ดิพยัม</em>
  
  </div>

  <div class="wbw">

  
  <em>พระยาณะ-คาเล</em>&nbsp;&nbsp;-&nbsp;&nbsp;ขณะตาย, มะนะสา-ด้วย<em>จิตใจ, อชะเลนะ</em>&nbsp;&nbsp;-&nbsp;&nbsp;ปราศจากการเบี่ยง<wbr>เบน<em>, บัคธยา</em>&nbsp;&nbsp;-&nbsp;&nbsp;อุทิศตนเสียสละอย่างสมบูรณ์, <em>ยุคทะฮ</em>&nbsp;&nbsp;-&nbsp;&nbsp;ปฏิบัติ, <em>โยกะ</em>&nbsp;&nbsp;-&nbsp;&nbsp;<em>บะเลนะ</em>&nbsp;&nbsp;-&nbsp;&nbsp;ด้วยพลังแห่ง<wbr>อิทธิฤทธิ์โยคะ, <em>ชะ</em>&nbsp;&nbsp;-&nbsp;&nbsp;เช่นกัน, <em>เอวะ</em>&nbsp;&nbsp;-&nbsp;&nbsp;แน่นอน, <em>บรุโวฮ</em>&nbsp;&nbsp;-&nbsp;&nbsp;คิ้วทั้งสองข้าง, <em>มัดเย</em>&nbsp;&nbsp;-&nbsp;&nbsp;ระหว่าง, <em>พราณัม</em>&nbsp;&nbsp;-&nbsp;&nbsp;<wbr>ลมปราณชีวิต, <em>อาเวชยะ</em>&nbsp;&nbsp;-&nbsp;&nbsp;ตั้งมั่น, <em>สัมยัค</em>&nbsp;&nbsp;-&nbsp;&nbsp;สมบูรณ์, <em>สะฮ</em>&nbsp;&nbsp;-&nbsp;&nbsp;เขา, <em>ทัม</em>&nbsp;&nbsp;-&nbsp;&nbsp;นั้น, <em>พะรัม</em>&nbsp;&nbsp;-&nbsp;&nbsp;ทิยพ์, <em>พุรุชัม</em>&nbsp;&nbsp;-&nbsp;&nbsp;องค์ภควาน, <em>อะไพทิ</em>&nbsp;&nbsp;-&nbsp;&nbsp;บรรลุ, <em>ดิพยัม</em>&nbsp;&nbsp;-&nbsp;&nbsp;ในอาณาจักรทิพย์
  
  </div>

  <div class="text-title">
  คำแปล
  </div>
  <div class="trans">

  
  ขณะตาย&nbsp;&nbsp;บุคคลตั้งมั่นลมปราณชีวิตอยู่ระหว่างคิ้วทั้งสอง&nbsp;&nbsp;และด้วยพลังแห่งโยคะ<wbr>พร้อมทั้งจิตใจที่ไม่เบี่ยงเบน&nbsp;&nbsp;ปฏิบัติการระลึกถึงองค์ภควานด้วยการอุทิศตนเสีย<wbr>สละอย่างสมบูรณ์&nbsp;&nbsp;แน่นอนว่าจะบรรลุถึงบุคลิกภาพสูงสุดแห่งพระเจ้า
  
  </div>

  <div class="text-title">
  คำอธิบาย
  </div>
  <div class="purport">

  
  โศลกนี้&nbsp;&nbsp;ได้กล่าวไว้อย่างชัดเจนว่าในขณะกำลังตาย&nbsp;&nbsp;จิตใจต้องตั้งมั่นในการ<wbr>อุทิศตนเสียสละต่อบุคลิกภาพสูงสุดแห่งพระเจ้า&nbsp;&nbsp;สำหรับพวกที่ฝึกปฏิบัติโยคะ&nbsp;&nbsp;ได้<wbr>แนะนำไว้ว่าให้กำหนดพลังแห่งชีวิตให้มาอยู่ระหว่างคิ้วทั้งสอง&nbsp;&nbsp;(ที่&nbsp;&nbsp;<em>อากยา-ชัคระ</em>)&nbsp;&nbsp;การ<wbr>ปฏิบัติ&nbsp;&nbsp;<em>ชัด-ชัคระ-โยกะ</em>&nbsp;&nbsp;เกี่ยวเนื่องกับการทำสมาธิที่&nbsp;&nbsp;<em>ชัคระ</em>&nbsp;&nbsp;ทั้งหกซึ่งเกริ่นไว้&nbsp;&nbsp;ณ&nbsp;&nbsp;ที่นี้<wbr>สาวกผู้บริสุทธิ์มิได้ฝึกปฏิบัติโยคะเช่นนี้&nbsp;&nbsp;แต่เพราะว่าปฏิบัติในคริชณะจิตสำนึกอยู่เสมอ<wbr>ขณะกำลังตาย&nbsp;&nbsp;ด้วยพระกรุณาธิคุณของคริชณะทำให้สามารถระลึกถึงองค์ภควานได้<wbr>ดังจะอธิบายในโศลกสิบสี่
  
  </div>

  <div class="purport">

  
  การใช้คำว่า&nbsp;&nbsp;<em>โยกะ-บะเลนะ</em>&nbsp;&nbsp;มีความสำคัญในโศลกนี้&nbsp;&nbsp;เพราะปราศจากการ<wbr>ปฏิบัติโยคะ&nbsp;&nbsp;ไม่ว่าจะเป็น&nbsp;&nbsp;<em>ชัท-ชัคระ-โยกะ</em>&nbsp;&nbsp;หรือ&nbsp;&nbsp;<em>ภักดี-โยคะ</em>&nbsp;&nbsp;เราจะไม่สามารถมาถึง<wbr>ระดับทิพย์นี้ในขณะที่กำลังตาย&nbsp;&nbsp;ขณะตายไม่มีใครสามารถระลึกถึงองค์ภควานขึ้นมา<wbr>ได้ในทันที&nbsp;&nbsp;เราจึงต้องฝึกปฏิบัติระบบโยคะบางอย่าง&nbsp;&nbsp;โดยเฉพาะระบบ&nbsp;&nbsp;<em>ภักดี-โยคะ</em><wbr>เนื่องจากจิตใจของเราขณะกำลังตายจะสับสนมาก&nbsp;&nbsp;เราจึงควรฝึกปฏิบัติวิถีทิพย์ผ่าน<wbr>ระบบโยคะในระหว่างที่เรายังมีชีวิตอยู่
  
  </div>

<ul>
   <li><a href="../../8/9">
         Previous
   </a></li>
   <li><a href="../../8/11">
         Next
   <i></i>
   </a></li>
</ul>
</div>

</body>
</html>
