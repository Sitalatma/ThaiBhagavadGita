<!DOCTYPE html>

<html lang="th">
<head>
   <meta charset="utf-8">
   <title>ภควัต-คีตา ฉบับเดิม โศลก 8.15</title>

   <link rel='stylesheet' id='divi-fonts-css'  href='https://fonts.googleapis.com/css?family=Open+Sans:300italic,400italic,600italic,700italic,800italic,400,300,600,700,800&#038;subset=latin,latin-ext' type='text/css' media='all' />
   <link rel='stylesheet' id='et-gf-thai-css'  href='https://fonts.googleapis.com/earlyaccess/notosansthai.css' type='text/css' media='all' />

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/mp1fyr8d/bmfmo.css" media="all"/>
   <link rel="stylesheet" type="text/css" href="https://books.iskconthailand.com/wp-content/cache/wpfc-minified/qlw91dnk/bmfmo.css" media="all"/>

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/868c5g01/c813i.css" media="all"/>
<style type="text/css" id="custom-background-css">
body.custom-background { background-color: #f9e6ca; }
</style>
</head>
<body class="page-template-default page page-id-21 page-parent page-child parent-pageid-10 custom-background et_button_no_icon et_pb_button_helper_class et_non_fixed_nav et_show_nav et_hide_primary_logo et_hide_mobile_logo et_cover_background et_pb_gutter linux et_pb_gutters3 et_primary_nav_dropdown_animation_fade et_secondary_nav_dropdown_animation_fade et_pb_footer_columns4 et_header_style_left et_pb_pagebuilder_layout et_no_sidebar et_divi_theme et-db et_minified_js et_minified_css">
<div class="bg-content" style="width:80%;margin-left:auto;margin-right:auto;">


<h1 style="text-align:center;"><a href="/bg">ภควัต-คีตา ฉบับเดิม</a></h1>
  <h1 class="chapter-title">
    <a href="../../8">
       บทที่-แปด
    </a>
<!-- 8 -->
  </h1>
  <h1 class="chapter-title">
    การบรรลุถึงองค์ภควาน
  </h1>
  <h2 class="text">
    โศลก 15
  </h2>
  <div class="devanagari">
    
      <div>
        मामुपेत्य पुनर्जन्म दुःखालयमशाश्वतम् ।
        <br>
        नाप्नुवन्ति महात्मानः संसिद्धिं परमां गताः ॥ ८.१५ ॥
      </div>
      
  </div>
  <div class="sans">

  
  <em>มาม อุเพทยะ พุนาร จันมะ<br />ดุฮคาละยัม อชาชวะทัม</em><br /><em>นาพนุวันทิ มะฮาทมานะฮ<br />สัมสิดดิม พะระมาม กะทาฮ</em>
  
  </div>

  <div class="wbw">

  
  <em>มาม</em>&nbsp;&nbsp;-&nbsp;&nbsp;ข้า, <em>อุเพทยะ</em>&nbsp;&nbsp;-&nbsp;&nbsp;บรรลุ, <em>พุนะฮ</em>&nbsp;&nbsp;-&nbsp;&nbsp;อีกครั้งหนึ่ง, <em>จันมะ</em>&nbsp;&nbsp;-&nbsp;&nbsp;เกิด, <em>ดุฮคะ</em>&nbsp;&nbsp;-&nbsp;&nbsp;<em>อาละยัม</em>&nbsp;&nbsp;-&nbsp;&nbsp;สถานที่<wbr>แห่งความทุกข์, <em>อชาชวะทัม</em>&nbsp;&nbsp;-&nbsp;&nbsp;ชั่วคราว, <em>นะ</em>&nbsp;&nbsp;-&nbsp;&nbsp;ไม่เคย, <em>อาพนุวันทิ</em>&nbsp;&nbsp;-&nbsp;&nbsp;ได้รับ, <em>มะฮา-อาทมา นะฮ</em>&nbsp;&nbsp;-&nbsp;&nbsp;จิตวิญญาณผู้ยิ่งใหญ่, <em>สัมสิดดิม</em>&nbsp;&nbsp;-&nbsp;&nbsp;สมบูรณ์, <em>พะระมาม</em>&nbsp;&nbsp;-&nbsp;&nbsp;สูงสุด, <em>กะทาฮ</em>&nbsp;&nbsp;-&nbsp;&nbsp;บรรลุ
  
  </div>

  <div class="text-title">
  คำแปล
  </div>
  <div class="trans">

  
  หลังจากบรรลุถึงข้าแล้ว&nbsp;&nbsp;บรรดาดวงวิญญาณยิ่งใหญ่ผู้เป็นโยคีแห่งการอุทิศตน<wbr>เสียสละจะไม่กลับมายังโลกที่ไม่ถาวรนี้อีก&nbsp;&nbsp;ซึ่งเต็มไปด้วยความทุกข์นานัปการ<wbr>เพราะพวกเขาบรรลุถึงความสมบูรณ์สูงสุด
  
  </div>

  <div class="text-title">
  คำอธิบาย
  </div>
  <div class="purport">

  
  เนื่องจากโลกวัตถุที่ไม่ถาวรนี้เต็มไปด้วยความทุกข์แห่งการเกิด&nbsp;&nbsp;การแก่&nbsp;&nbsp;โรค<wbr>ภัยไข้เจ็บ&nbsp;&nbsp;และการตาย&nbsp;&nbsp;โดยธรรมชาติผู้ที่บรรลุถึงความสมบูรณ์สูงสุดและบรรลุถึง<wbr>ดาวเคราะห์สูงสุด&nbsp;&nbsp;คริชณะโลคะ&nbsp;&nbsp;โกโลคะ&nbsp;&nbsp;วรินดาวะนะ&nbsp;&nbsp;จะไม่ปรารถนากลับมาอีก&nbsp;&nbsp;ดาว<wbr>เคราะห์สูงสุดได้อธิบายไว้ในวรรณกรรมพระเวทว่าเป็น&nbsp;&nbsp;<em>อัพยัคทะ</em>&nbsp;&nbsp;และ&nbsp;&nbsp;<em>อัคชะระ</em>&nbsp;&nbsp;และ&nbsp;&nbsp;<em>พะระมา&nbsp;&nbsp;กะทิ</em>&nbsp;&nbsp;คือ&nbsp;&nbsp;ดาวเคราะห์นั้นอยู่เหนือวิสัยทัศน์วัตถุของเรา&nbsp;&nbsp;และอธิยายไม่ได้&nbsp;&nbsp;แต่<wbr>เป็นจุดหมายปลายทางสูงสุด&nbsp;&nbsp;สำหรับ&nbsp;&nbsp;<em>มะฮาทมา</em>&nbsp;&nbsp;(ดวงวิญญาณยิ่งใหญ่)&nbsp;&nbsp;<em>มะฮาทมา</em>&nbsp;&nbsp;ได้<wbr>รับข้อมูลทิพย์จากสาวกผู้รู้แจ้ง&nbsp;&nbsp;และค่อย&nbsp;&nbsp;ๆ&nbsp;&nbsp;พัฒนาการอุทิศตนเสียสละรับใช้ในคริชณะ<wbr>จิตสำนึก&nbsp;&nbsp;ซึมซาบในการอุทิศตนเสียสละรับใช้เป็นอย่างมากจนกระทั่งไม่ปรารถนาจะ<wbr>พัฒนาไปสู่ดาวเคราะห์วัตถุใด&nbsp;&nbsp;ๆ&nbsp;&nbsp;และไม่ปรารถนาที่จะย้ายไปยังดาวเคราะห์ทิพย์ดวง<wbr>อื่นใด&nbsp;&nbsp;เพียงปรารถนาคริชณะและใกล้ชิดกับพระองค์เท่านั้น&nbsp;&nbsp;นั่นคือความสมบูรณ์สูงสุด<wbr>ของชีวิต&nbsp;&nbsp;โศลกนี้กล่าวถึงบรรดาสาวกผู้เชื่อในรูปลักษณ์ขององค์ภควานคริชณะโดย<wbr>เฉพาะ&nbsp;&nbsp;สาวกในคริชณะจิตสำนึกบรรลุถึงความสมบูรณ์สูงสุดในชีวิต&nbsp;&nbsp;บุคคลเหล่านี้คือ<wbr>ดวงวิญญาณสูงสุด
  
  </div>

<ul>
   <li><a href="../../8/14">
         Previous
   </a></li>
   <li><a href="../../8/16">
         Next
   <i></i>
   </a></li>
</ul>
</div>

</body>
</html>
