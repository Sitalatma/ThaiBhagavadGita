<!DOCTYPE html>

<html lang="en" class="no-js">
<head>
   <meta charset="utf-8">
   <meta name="viewport" content="width=device-width, initial-scale=1, shrink-to-fit=no">
   <meta http-equiv="x-ua-compatible" content="ie=edge">

   <title>ภควัต-คีตา ฉบับเดิม โศลก 18.54</title>
   <meta name="description" content="" />
   <link href="https://fonts.googleapis.com/css?family=Noto+Sans" rel="stylesheet">

   <!-- There are two relative links, one should work for chapters, 
   the other one for verses. Should be replaced with absolute path later-->
   <link rel="stylesheet" type="text/css" href="../../it.css">
   <link rel="stylesheet" type="text/css" href="../../../it.css">

</head>
<body>
<div class="bg-content">
<!-- everything above is common to every file. Header should be included there as well -->


<h1 style="text-align:center;"><a href="/bg">ภควัต-คีตา ฉบับเดิม</a></h1>
  <h1 class="chapter-title">
    <a href="../../18">
       บทที่ สิบแปด
    </a>
<!-- 18 -->
  </h1>
  <h1 class="chapter-title">
    บทสรุปความสมบูรณ์<br />แห่งการเสียสละ
  </h1>
  <h2 class="text">
    โศลก 54
  </h2>
  <div class="devanagari">
    
      <div>
        ब्रह्मभूतः प्रसन्नात्मा न शोचति न काङ्क्षति ।
        <br>
        समः सर्वेषु भूतेषु मद्भक्तिं लभते पराम् ॥ १८.५४ ॥
      </div>
      
  </div>
  <div class="sans">

  
  <em>บระฮมะ-บูทะฮ พระสันนาทมา<br />นะ โชชะทิ นะ คางชะทิ</em><br /><em>สะมะฮ สารเวชุ บูเทชุ<br />มัด-บัคธิม ละบะเท พะราม</em>
  
  </div>

  <div class="wbw">

  
  <em>บระฮมะ-บูทะฮ</em>&nbsp;&nbsp;-&nbsp;&nbsp;เป็นหนึ่งเดียวกับสัจธรรม, <em>พระสันนะ-อาทมา</em>&nbsp;&nbsp;-&nbsp;&nbsp;มีความรื่นเริงเต็มที่, <em>นะ</em>&nbsp;&nbsp;-&nbsp;&nbsp;ไม่เคย, <em>โชชะทิ</em>&nbsp;&nbsp;-&nbsp;&nbsp;เศร้าโศก, <em>นะ</em>&nbsp;&nbsp;-&nbsp;&nbsp;ไม่เคย, <em>คางคชะทิ</em>&nbsp;&nbsp;-&nbsp;&nbsp;ปรารถนา, <em>สะมะฮ</em>&nbsp;&nbsp;-&nbsp;&nbsp;เสมอภาค, <em>สารเวชุ</em>&nbsp;&nbsp;-&nbsp;&nbsp;ทั้งหมด, <em>บูเทชุ</em>&nbsp;&nbsp;-&nbsp;&nbsp;สิ่งมีชีวิต, <em>มัท-บัคธิม</em>&nbsp;&nbsp;-&nbsp;&nbsp;การอุทิศตนเสียสละรับใช้ต่อข้า, <em>ละบะ เท</em>&nbsp;&nbsp;-&nbsp;&nbsp;ได้รับ, <em>พะราม</em>&nbsp;&nbsp;-&nbsp;&nbsp;ทิพย์
  
  </div>

  <div class="text-title">
  คำแปล
  </div>
  <div class="trans">

  
  ผู้ที่สถิตในระดับทิพย์จะรู้แจ้งบระฮมันสูงสุดในทันทีและจะมีความรื่นเริงอย่าง<wbr>เต็มเปี่ยม&nbsp;&nbsp;เขาจะไม่เศร้าโศกหรือปรารถนาจะได้สิ่งใด&nbsp;&nbsp;และเสมอภาคกับทุกชีวิต<wbr>ในระดับนั้น&nbsp;&nbsp;เขาบรรลุถึงการอุทิศตนเสียสละรับใช้ต่อข้าด้วยความบริสุทธิ์ใจ
  
  </div>

  <div class="text-title">
  คำอธิบาย
  </div>
  <div class="purport">

  
  สำหรับผู้ที่ไม่เชื่อในรูปลักษณ์&nbsp;&nbsp;การบรรลุถึงระดับ&nbsp;&nbsp;<em>บระฮมะ-บูทะ</em>&nbsp;&nbsp;หรือกลายมา<wbr>เป็นหนึ่งเดียวกับสัจธรรมจะเป็นคำสุดท้าย&nbsp;&nbsp;แต่สำหรับผู้ที่เชื่อในรูปลักษณ์&nbsp;&nbsp;หรือสาวกผู้<wbr>บริสุทธิ์จะก้าวไปไกลกว่านั้น&nbsp;&nbsp;โดยปฏิบัติการอุทิศตนเสียสละรับใช้ด้วยความบริสุทธิ์&nbsp;&nbsp;เช่น<wbr>นี้หมายความว่า&nbsp;&nbsp;ผู้ปฏิบัติการอุทิศตนเสียสละรับใช้ด้วยความบริสุทธิ์ใจต่อองค์ภควาน<wbr>อยู่ในระดับหลุดพ้นแล้วเรียกว่า&nbsp;&nbsp;<em>บระฮมะ-บูทะ</em>&nbsp;&nbsp;หรือเป็นหนึ่งเดียวกับสัจธรรมเรียบร้อย<wbr>แล้ว&nbsp;&nbsp;ปราศจากการมาเป็นหนึ่งเดียวกับองค์ภควานหรือสัจธรรมเราไม่สามารถถวาย<wbr>การรับใช้ต่อพระองค์ได้&nbsp;&nbsp;ในแนวคิดที่สมบูรณ์จะไม่มีข้อแตกต่างระหว่างผู้รับ&nbsp;&nbsp;การรับใช้<wbr>และผู้รับใช้&nbsp;&nbsp;แต่ในระดับทิพย์ที่สูงกว่าจะมีข้อแตกต่าง
  
  </div>

  <div class="purport">

  
  ในแนวคิดชีวิตทางวัตถุ&nbsp;&nbsp;เมื่อทำงานเพื่อสนองประสาทสัมผัสจะมีความทุกข์<wbr>ยากลำบาก&nbsp;&nbsp;แต่ในโลกที่สมบูรณ์เมื่อปฏิบัติการอุทิศตนเสียสละรับใช้ด้วยความบริสุทธิ์<wbr>ใจจะไม่มีความทุกข์ยาก&nbsp;&nbsp;สาวกในคริชณะจิตสำนึกไม่มีอะไรที่ต้องเศร้าโศกหรือต้อง<wbr>ปรารถนาเนื่องจากองค์ภควานทรงมีความสมบูรณ์&nbsp;&nbsp;สิ่งมีชีวิตผู้ปฏิบัติรับใช้พระองค์ใน<wbr>คริชณะจิตสำนึกกลายมาเป็นผู้มีความสมบูรณ์อยู่ในตัวเช่นกัน&nbsp;&nbsp;เขาเหมือนกับแม่น้ำที่<wbr>ชะล้างน้ำสกปรกออกไปหมดแล้ว&nbsp;&nbsp;เนื่องจากสาวกผู้บริสุทธิ์ไม่มีความนึกคิดถึงสิ่งอื่นใด<wbr>นอกจากคริชณะ&nbsp;&nbsp;จึงมีความรื่นเริงอยู่เสมอโดยธรรมชาติ&nbsp;&nbsp;จะไม่เศร้าโศกกับการสูญเสีย<wbr>ทางวัตถุใด&nbsp;&nbsp;ๆ&nbsp;&nbsp;หรือปรารถนาจะได้กำไรสิ่งใด&nbsp;&nbsp;เนื่องจากอิ่มเอิบอยู่ในการรับใช้พระองค์<wbr>เขาไม่มีความปรารถนาจะรื่นเริงทางวัตถุ&nbsp;&nbsp;เพราะรู้ว่าทุก&nbsp;&nbsp;ๆ&nbsp;&nbsp;ชีวิตเป็นละอองอณูขององค์<wbr>ภควาน&nbsp;&nbsp;ดังนั้น&nbsp;&nbsp;ทุก&nbsp;&nbsp;ๆ&nbsp;&nbsp;ชีวิตจึงเป็นผู้รับใช้นิรันดร&nbsp;&nbsp;เขาจะไม่มองตามแนวคิดทางวัตถุว่า<wbr>บางคนสูงกว่าหรือบางคนต่ำกว่า&nbsp;&nbsp;สภาวะที่สูงกว่าและต่ำกว่านั้นไม่ถาวรสาวกไม่ไปยุ่ง<wbr>เกี่ยวกับการปรากฏหรือการไม่ปรากฏที่ไม่ยั่งยืน&nbsp;&nbsp;สำหรับบุคคลเช่นนี้ทั้งก้อนหินหรือ<wbr>ทองคำมีค่าเท่ากัน&nbsp;&nbsp;นี่คือระดับ&nbsp;&nbsp;<em>บระฮมะ-บูทะ</em>&nbsp;&nbsp;และระดับนี้&nbsp;&nbsp;สาวกผู้บริสุทธิ์บรรลุได้โดย<wbr>ง่ายดายในระดับแห่งความเป็นอยู่เช่นนี้&nbsp;&nbsp;ความคิดที่จะกลายมาเป็นหนึ่งเดียวกับ&nbsp;&nbsp;<em>บระฮ&nbsp;&nbsp;มัน</em>&nbsp;&nbsp;สูงสุดและทำลายความเป็นปัจเจกของตนเองเหมือนกับตกนรก&nbsp;&nbsp;ความคิดที่จะบรรลุ<wbr>ถึงอาณาจักรสวรรค์กลายมาเป็นสิ่งหลอกลวง&nbsp;&nbsp;และประสาทสัมผัสนั้นเหมือนกับเขี้ยว<wbr>ของงูพิษที่หักไปแล้ว&nbsp;&nbsp;เฉกเช่นเราไม่กลัวงูพิษที่เขี้ยวหักเราก็จะไม่กลัวประสาทสัมผัส<wbr>ที่ควบคุมได้โดยปริยาย&nbsp;&nbsp;โลกนี้มีความทุกข์ยากสำหรับบุคคลที่ติดเชื้อโรคทางวัตถุ&nbsp;&nbsp;แต่<wbr>สำหรับสาวกโลกทั้งโลกนั้นดีเท่า&nbsp;&nbsp;ๆ&nbsp;&nbsp;กับ&nbsp;&nbsp;<em>ไวคุณธะ</em>&nbsp;&nbsp;หรือท้องฟ้าทิพย์&nbsp;&nbsp;บุคลสูงสุดในจักรวาล<wbr>วัตถุนี้ไม่มีความสำคัญยิ่งไปกว่ามดตัวหนึ่งสำหรับสาวก&nbsp;&nbsp;ระดับจิตสำนึกเช่นนี้บรรลุได้<wbr>ด้วยพระเมตตา&nbsp;&nbsp;ขององค์เชธันญะผู้ทรงสอนการอุทิศตนเสียสละรับใช้ที่บริสุทธิ์ในยุคนี้
  
  </div>

<ul>
   <li><a href="../../18/51-53">
         Previous
   </a></li>
   <li><a href="../../18/55">
         Next
   <i></i>
   </a></li>
</ul>
</div>
<!-- footer should go here-->

</body>
</html>
