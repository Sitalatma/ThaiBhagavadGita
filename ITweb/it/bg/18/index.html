<!DOCTYPE html>

<html lang="th">
<head>
   <meta charset="utf-8">
   <title>ภควัต-คีตา ฉบับเดิม บทที่ สิบแปด</title>

   <link rel='stylesheet' id='divi-fonts-css'  href='https://fonts.googleapis.com/css?family=Open+Sans:300italic,400italic,600italic,700italic,800italic,400,300,600,700,800&#038;subset=latin,latin-ext' type='text/css' media='all' />
   <link rel='stylesheet' id='et-gf-thai-css'  href='https://fonts.googleapis.com/earlyaccess/notosansthai.css' type='text/css' media='all' />

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/mp1fyr8d/bmfmo.css" media="all"/>
   <link rel="stylesheet" type="text/css" href="https://books.iskconthailand.com/wp-content/cache/wpfc-minified/qlw91dnk/bmfmo.css" media="all"/>

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/868c5g01/c813i.css" media="all"/>
<style type="text/css" id="custom-background-css">
body.custom-background { background-color: #f9e6ca; }
</style>
</head>
<body class="page-template-default page page-id-21 page-parent page-child parent-pageid-10 custom-background et_button_no_icon et_pb_button_helper_class et_non_fixed_nav et_show_nav et_hide_primary_logo et_hide_mobile_logo et_cover_background et_pb_gutter linux et_pb_gutters3 et_primary_nav_dropdown_animation_fade et_secondary_nav_dropdown_animation_fade et_pb_footer_columns4 et_header_style_left et_pb_pagebuilder_layout et_no_sidebar et_divi_theme et-db et_minified_js et_minified_css">
<div class="bg-content" style="width:80%;margin-left:auto;margin-right:auto;">


<h1 style="text-align:center;"><a href="/bg">ภควัต-คีตา ฉบับเดิม</a></h1>
<h1 class="chapter-num">
    บทที่ สิบแปด
  </h1>
<div>
  <a href="1">โศลก 1:</a>&nbsp;&nbsp;
อารจุนะตรัสว่า&nbsp;&nbsp;โอ้&nbsp;&nbsp;ยอดนักรบ&nbsp;&nbsp;ข้าปรารถนาที่จะเข้าใจจุดมุ่งหมายแห่งการเสีย<wbr>สละ&nbsp;&nbsp;(ทยากะ)&nbsp;&nbsp;และชีวิตสละโลก&nbsp;&nbsp;(สันนยาสะ)&nbsp;&nbsp;โอ้&nbsp;&nbsp;ผู้สังหารมารเคชี&nbsp;&nbsp;โอ้&nbsp;&nbsp;เจ้าแห่ง<wbr>ประสาทสัมผัส
</div>

<div>
  <a href="2">โศลก 2:</a>&nbsp;&nbsp;
บุคลิกภาพสูงสุดแห่งพระเจ้าตรัสว่า&nbsp;&nbsp;การยกเลิกกิจกรรมที่มีพื้นฐานอยู่ที่ความ<wbr>ต้องการทางวัตถุ&nbsp;&nbsp;นักปราชญ์ผู้ยิ่งใหญ่เรียกว่าชีวิตสละโลก&nbsp;&nbsp;(สันนยาสะ&nbsp;&nbsp;)&nbsp;&nbsp;และ<wbr>การยกเลิกผลของกิจกรรมทั้งหลายผู้มีปัญญาเรียกว่าการเสียสละ&nbsp;&nbsp;(ทยากะ&nbsp;&nbsp;)
</div>

<div>
  <a href="3">โศลก 3:</a>&nbsp;&nbsp;
ผู้รู้บางท่านประกาศว่ากิจกรรมเพื่อผลทางวัตถุทั้งหมดควรยกเลิกเพราะเป็นสิ่ง<wbr>ที่ผิด&nbsp;&nbsp;แต่นักปราชญ์อื่น&nbsp;&nbsp;ๆ&nbsp;&nbsp;กล่าวว่า&nbsp;&nbsp;การปฏิบัติพิธีบูชา&nbsp;&nbsp;การให้ทาน&nbsp;&nbsp;และการ<wbr>บำเพ็ญเพียรไม่ควรยกเลิก
</div>

<div>
  <a href="4">โศลก 4:</a>&nbsp;&nbsp;
โอ้&nbsp;&nbsp;ผู้ยอดเยี่ยมที่สุดในหมู่บาระทะ&nbsp;&nbsp;บัดนี้จงฟังคำตัดสินของข้าเกี่ยวกับการเสีย<wbr>สละ&nbsp;&nbsp;โอ้&nbsp;&nbsp;เสือในหมู่มนุษย์&nbsp;&nbsp;ในพระคัมภีร์ได้กล่าวว่าการเสียสละมีอยู่สามประเภท
</div>

<div>
  <a href="5">โศลก 5:</a>&nbsp;&nbsp;
การปฏิบัติพิธีบูชา&nbsp;&nbsp;การให้ทาน&nbsp;&nbsp;และการบำเพ็ญเพียร&nbsp;&nbsp;ไม่ควรยกเลิก&nbsp;&nbsp;ต้องปฏิบัติ<wbr>ต่อไป&nbsp;&nbsp;แน่นอนว่าพิธีบูชา&nbsp;&nbsp;การให้ทาน&nbsp;&nbsp;และการบำเพ็ญเพียรทำให้บริสุทธิ์ขึ้น<wbr>แม้แต่ดวงวิญญาณผู้ยิ่งใหญ่
</div>

<div>
  <a href="6">โศลก 6:</a>&nbsp;&nbsp;
กิจกรรมทั้งหลายเหล่านี้ควรปฏิบัติโดยปราศจากความยึดติดหรือหวังผล<wbr>ประโยชน์ใด&nbsp;&nbsp;ๆ&nbsp;&nbsp;และควรปฏิบัติไปในฐานะที่เป็นหน้าที่&nbsp;&nbsp;โอ้&nbsp;&nbsp;โอรสพระนางพริทา&nbsp;&nbsp;นั่น<wbr>คือความเห็นสุดท้ายของข้า
</div>

<div>
  <a href="7">โศลก 7:</a>&nbsp;&nbsp;
หน้าที่ที่กำหนดไว้ไม่ควรยกเลิก&nbsp;&nbsp;หากยกเลิกหน้าที่ที่กำหนดไว้เนื่องจากความ<wbr>หลง&nbsp;&nbsp;การเสียสละเช่นนี้กล่าวว่าอยู่ในระดับอวิชชา
</div>

<div>
  <a href="8">โศลก 8:</a>&nbsp;&nbsp;
ผู้ใดยกเลิกหน้าที่ที่กำหนดไว้ว่าเป็นปัญหา&nbsp;&nbsp;หรือเนื่องจากกลัวความไม่สะดวก<wbr>ทางร่างกาย&nbsp;&nbsp;กล่าวว่าผู้นั้นเสียสละในระดับตัณหา&nbsp;&nbsp;การเสียสละเช่นนี้จะไม่ทำให้<wbr>เขาพัฒนาขึ้น
</div>

<div>
  <a href="9">โศลก 9:</a>&nbsp;&nbsp;
โอ้&nbsp;&nbsp;อารจุนะ&nbsp;&nbsp;เมื่อเขาปฏิบัติตามหน้าที่ที่กำหนดไว้เนื่องจากเพียงเห็นว่าควรจะทำ<wbr>เท่านั้น&nbsp;&nbsp;โดยสละการคบหาสมาคมทางวัตถุและการยึดติดต่อผลทั้งหมด&nbsp;&nbsp;การเสีย<wbr>สละเช่นนี้อยู่ในระดับความดี
</div>

<div>
  <a href="10">โศลก 10:</a>&nbsp;&nbsp;
ผู้เสียสละที่มีปัญญาสถิตในระดับความดี&nbsp;&nbsp;จะไม่เกลียดงานอัปมงคล&nbsp;&nbsp;หรือยึดติด<wbr>กับงานมงคล&nbsp;&nbsp;และจะไม่มีข้อสงสัยเกี่ยวกับงาน
</div>

<div>
  <a href="11">โศลก 11:</a>&nbsp;&nbsp;
แน่นอนว่าเป็นไปไม่ได้สำหรับสิ่งมีชีวิตผู้อยู่ในร่างกายที่จะยกเลิกกิจกรรม<wbr>ทั้งหมด&nbsp;&nbsp;แต่ผู้สละผลของกิจกรรมได้ชื่อว่าเป็นผู้เสียสละที่แท้จริง
</div>

<div>
  <a href="12">โศลก 12:</a>&nbsp;&nbsp;
สำหรับผู้ไม่เสียสละผลทั้งสามแห่งกิจกรรม&nbsp;&nbsp;เช่น&nbsp;&nbsp;สิ่งที่ปรารถนา&nbsp;&nbsp;สิ่งที่ไม่ปรารถนา<wbr>และที่ผสมกัน&nbsp;&nbsp;ผลจะเพิ่มพูนขึ้นหลังจากตายไป&nbsp;&nbsp;แต่พวกที่อยู่ในชีวิตสละโลกไม่มี<wbr>ผลที่จะเศร้าโศกหรือรื่นเริงเช่นนี้
</div>

<div>
  <a href="13">โศลก 13:</a>&nbsp;&nbsp;
โอ้&nbsp;&nbsp;อารจุนะนักรบผู้ยอดเยี่ยม&nbsp;&nbsp;ตามเวดานธะ&nbsp;&nbsp;มีเหตุห้าประการเพื่อความสำเร็จ<wbr>ในการกระทำทั้งหมด&nbsp;&nbsp;บัดนี้จงเรียนรู้สิ่งเหล่านี้จากข้า
</div>

<div>
  <a href="14">โศลก 14:</a>&nbsp;&nbsp;
สถานที่แห่งกิจกรรม&nbsp;&nbsp;(ร่างกาย)&nbsp;&nbsp;ผู้กระทำ&nbsp;&nbsp;ประสาทสัมผัสต่าง&nbsp;&nbsp;ๆ&nbsp;&nbsp;ความพยายาม<wbr>อันมากมาย&nbsp;&nbsp;และในที่สุดองค์อภิวิญญาณ&nbsp;&nbsp;เหล่านี้คือปัจจัยทั้งห้าของกิจกรรม
</div>

<div>
  <a href="15">โศลก 15:</a>&nbsp;&nbsp;
กิจกรรมไม่ว่าถูกหรือผิดที่มนุษย์ปฏิบัติด้วยร่างกาย&nbsp;&nbsp;จิตใจ&nbsp;&nbsp;หรือคำพูด&nbsp;&nbsp;ปัจจัยทั้ง<wbr>ห้านี้เป็นต้นเหตุ
</div>

<div>
  <a href="16">โศลก 16:</a>&nbsp;&nbsp;
ดังนั้น&nbsp;&nbsp;ผู้ที่คิดว่าตนเองเท่านั้นเป็นผู้กระทำ&nbsp;&nbsp;โดยไม่พิจารณาถึงปัจจัยทั้งห้า<wbr>แน่นอนว่าไม่มีปัญญา&nbsp;&nbsp;และไม่สามารถเห็นสิ่งต่าง&nbsp;&nbsp;ๆ&nbsp;&nbsp;ตามความเป็นจริง
</div>

<div>
  <a href="17">โศลก 17:</a>&nbsp;&nbsp;
ผู้ที่ไม่ถูกกระตุ้นด้วยอหังการ&nbsp;&nbsp;ผู้ที่ปัญญาไม่ถูกพันธนาการ&nbsp;&nbsp;ถึงแม้สังหารมนุษย์<wbr>ในโลกนี้&nbsp;&nbsp;เขามิได้สังหาร&nbsp;&nbsp;และจะไม่ถูกพันธนาการด้วยกิจกรรมของตนเอง
</div>

<div>
  <a href="18">โศลก 18:</a>&nbsp;&nbsp;
ความรู้&nbsp;&nbsp;จุดมุ่งหมายของความรู้&nbsp;&nbsp;และผู้รู้&nbsp;&nbsp;คือสามปัจจัยที่กระตุ้นการกระทำ<wbr>ประสาทสัมผัสต่าง&nbsp;&nbsp;ๆ&nbsp;&nbsp;งาน&nbsp;&nbsp;และผู้กระทำ&nbsp;&nbsp;คือส่วนประกอบทั้งสามของการกระทำ
</div>

<div>
  <a href="19">โศลก 19:</a>&nbsp;&nbsp;
ตามสามระดับที่แตกต่างกันของธรรมชาติวัตถุ&nbsp;&nbsp;มีความรู้&nbsp;&nbsp;การกระทำ&nbsp;&nbsp;และผู้<wbr>ปฏิบัติการสามประเภท&nbsp;&nbsp;บัดนี้จงฟังสิ่งเหล่านี้จากข้า
</div>

<div>
  <a href="20">โศลก 20:</a>&nbsp;&nbsp;
ความรู้ที่ทำให้เห็นธรรมชาติทิพย์ซึ่งไม่มีการแบ่งแยกในมวลชีวิต&nbsp;&nbsp;ถึงแม้ว่าพวก<wbr>เขาแบ่งออกเป็นรูปลักษณ์นับจำนวนไม่ถ้วน&nbsp;&nbsp;เธอควรเข้าใจว่าอยู่ในระดับความดี
</div>

<div>
  <a href="21">โศลก 21:</a>&nbsp;&nbsp;
ความรู้ที่ทำให้เห็นว่า&nbsp;&nbsp;ในทุก&nbsp;&nbsp;ๆ&nbsp;&nbsp;ร่างกายที่แตกต่างกัน&nbsp;&nbsp;มีสิ่งมีชีวิตที่ไม่เหมือนกัน<wbr>เธอควรเข้าใจว่าอยู่ในระดับตัณหา
</div>

<div>
  <a href="22">โศลก 22:</a>&nbsp;&nbsp;
และความรู้ที่ทำให้เขายึดติดอยู่กับงานชนิดเดียวว่าเป็นทุกสิ่งทุกอย่าง&nbsp;&nbsp;ปราศจาก<wbr>ความรู้แห่งสัจธรรมซึ่งขาดแคลนมาก&nbsp;&nbsp;กล่าวว่าอยู่ในระดับแห่งความมืด
</div>

<div>
  <a href="23">โศลก 23:</a>&nbsp;&nbsp;
การกระทำที่มีการประมาณและทำไปโดยไม่ยึดติด&nbsp;&nbsp;ไม่มีความรักหรือความ<wbr>เกลียดชัง&nbsp;&nbsp;และไม่มีความปรารถนาเพื่อผลทางวัตถุ&nbsp;&nbsp;กล่าวว่าอยู่ในระดับความดี
</div>

<div>
  <a href="24">โศลก 24:</a>&nbsp;&nbsp;
แต่การกระทำที่ทำไปด้วยความพยายามอันใหญ่หลวงของผู้ปรารถนาที่จะสนอง<wbr>ความต้องการของตนเอง&nbsp;&nbsp;และมีอหังการเป็นตัวบงการ&nbsp;&nbsp;เรียกว่าการกระทำใน<wbr>ระดับตัณหา
</div>

<div>
  <a href="25">โศลก 25:</a>&nbsp;&nbsp;
การกระทำที่ทำไปในความหลง&nbsp;&nbsp;โดยไม่คำนึงถึงคำสั่งสอนของพระคัมภีร์&nbsp;&nbsp;และไม่<wbr>คำนึงถึงพันธกรณีในอนาคต&nbsp;&nbsp;หรือเป็นการเบียดเบียน&nbsp;&nbsp;หรือสร้างความทุกข์ให้แก่<wbr>ผู้อื่น&nbsp;&nbsp;กล่าวว่าอยู่ในระดับอวิชชา
</div>

<div>
  <a href="26">โศลก 26:</a>&nbsp;&nbsp;
ผู้ปฏิบัติหน้าที่ของตนโดยไม่ยุ่งเกี่ยวกับสามระดับแห่งธรรมชาติวัตถุ&nbsp;&nbsp;ปราศจาก<wbr>อหังการ&nbsp;&nbsp;ปฏิบัติด้วยความมุ่งมั่นและกระตือรือร้นเป็นอย่างยิ่ง&nbsp;&nbsp;และไม่หวั่นไหว<wbr>ทั้งในความสำเร็จหรือความล้มเหลว&nbsp;&nbsp;กล่าวว่าเป็นผู้ทำงานในระดับความดี
</div>

<div>
  <a href="27">โศลก 27:</a>&nbsp;&nbsp;
ผู้ทำงานที่ยึดติดกับงานและผลของงาน&nbsp;&nbsp;ปรารถนาจะรื่นเริงกับผล&nbsp;&nbsp;มีความโลภ<wbr>อิจฉาริษยาเสมอ&nbsp;&nbsp;ไม่บริสุทธิ์&nbsp;&nbsp;มีความดีใจและเสียใจเป็นตัวผลักดัน&nbsp;&nbsp;กล่าวว่าอยู่<wbr>ในระดับตัณหา
</div>

<div>
  <a href="28">โศลก 28:</a>&nbsp;&nbsp;
ผู้ทำงานที่ละเมิดคำสั่งสอนของพระคัมภีร์เสมอ&nbsp;&nbsp;เป็นนักวัตถุนิยม&nbsp;&nbsp;ดื้อรั้น&nbsp;&nbsp;ขี้โกง<wbr>ชำนาญในการดูถูกผู้อื่น&nbsp;&nbsp;เกียจคร้าน&nbsp;&nbsp;อารมณ์เสียเสมอ&nbsp;&nbsp;และผัดวันประกันพรุ่ง<wbr>กล่าวว่าเป็นผู้ทำงานในระดับอวิชชา
</div>

<div>
  <a href="29">โศลก 29:</a>&nbsp;&nbsp;
โอ้&nbsp;&nbsp;ผู้ชนะความร่ำรวย&nbsp;&nbsp;บัดนี้จงฟัง&nbsp;&nbsp;ข้าจะบอกรายละเอียดแก่เธอเกี่ยวกับความ<wbr>เข้าใจและความมุ่งมั่นที่แตกต่างกันตามสามระดับแห่งธรรมชาติวัตถุ
</div>

<div>
  <a href="30">โศลก 30:</a>&nbsp;&nbsp;
โอ้&nbsp;&nbsp;โอรสพระนางพริทา&nbsp;&nbsp;ความเข้าใจที่รู้ว่าอะไรควรทำและอะไรไม่ควรทำ&nbsp;&nbsp;อะไร<wbr>ควรกลัวและอะไรไม่ควรกลัว&nbsp;&nbsp;อะไรที่ผูกมัดและอะไรที่เป็นอิสระ&nbsp;&nbsp;อยู่ในระดับ<wbr>ความดี
</div>

<div>
  <a href="31">โศลก 31:</a>&nbsp;&nbsp;
โอ้&nbsp;&nbsp;โอรสพระนางพริทา&nbsp;&nbsp;ความเข้าใจที่ไม่สามารถแยกแยะระหว่างศาสนา&nbsp;&nbsp;และที่<wbr>ไม่ใช่ศาสนา&nbsp;&nbsp;ระหว่างสิ่งที่ควรทำและสิ่งที่ไม่ควรทำ&nbsp;&nbsp;อยู่ในระดับตัณหา
</div>

<div>
  <a href="32">โศลก 32:</a>&nbsp;&nbsp;
ความเข้าใจซึ่งพิจารณาว่า&nbsp;&nbsp;ที่ไม่ใช่ศาสนาว่าเป็นศาสนา&nbsp;&nbsp;และที่เป็นศาสนาว่าไม่ใช่<wbr>ศาสนา&nbsp;&nbsp;ภายใต้มนต์สะกดแห่งความหลงและความมืด&nbsp;&nbsp;พยายามไปในทิศทางที่<wbr>ผิดเสมอ&nbsp;&nbsp;โอ้&nbsp;&nbsp;พารทะ&nbsp;&nbsp;อยู่ในระดับอวิชชา
</div>

<div>
  <a href="33">โศลก 33:</a>&nbsp;&nbsp;
โอ้&nbsp;&nbsp;โอรสพระนางพริทา&nbsp;&nbsp;ความมุ่งมั่นที่ไม่ขาดตอน&nbsp;&nbsp;สนับสนุนด้วยความมั่นคงจาก<wbr>การปฏิบัติโยคะ&nbsp;&nbsp;ทำให้ควบคุมกิจกรรมของจิตใจ&nbsp;&nbsp;ชีวิต&nbsp;&nbsp;และประสาทสัมผัสได้<wbr>เป็นความมุ่งมั่นในระดับความดี
</div>

<div>
  <a href="34">โศลก 34:</a>&nbsp;&nbsp;
แต่ความมุ่งมั่นที่ทำให้ยึดติดอยู่ในผลประโยชน์ทางวัตถุ&nbsp;&nbsp;ในศาสนา&nbsp;&nbsp;ในการพัฒนา<wbr>เศรษฐกิจ&nbsp;&nbsp;ในการสนองประสาทสัมผัส&nbsp;&nbsp;เป็นธรรมชาติแห่งตัณหา&nbsp;&nbsp;โอ้&nbsp;&nbsp;อารจุนะ
</div>

<div>
  <a href="35">โศลก 35:</a>&nbsp;&nbsp;
และความมุ่งมั่นที่ไม่สามารถอยู่เหนือความฝัน&nbsp;&nbsp;ความกลัว&nbsp;&nbsp;ความเศร้าโศก<wbr>อารมณ์เสีย&nbsp;&nbsp;และความหลง&nbsp;&nbsp;ความมุ่งมั่นที่ไร้สติปัญญาเช่นนี้&nbsp;&nbsp;โอ้&nbsp;&nbsp;โอรสพระนาง<wbr>พริทา&nbsp;&nbsp;อยู่ในระดับแห่งความมืด
</div>

<div>
  <a href="36">โศลก 36:</a>&nbsp;&nbsp;
โอ้&nbsp;&nbsp;ผู้ยอดเยี่ยมแห่งบาระทะ&nbsp;&nbsp;บัดนี้&nbsp;&nbsp;โปรดสดับฟังจากข้าเกี่ยวกับความสุขสาม<wbr>ประเภทที่พันธวิญญาณรื่นเริง&nbsp;&nbsp;และบางครั้งทำให้เขาจบสิ้นความทุกข์ทั้งปวง
</div>

<div>
  <a href="37">โศลก 37:</a>&nbsp;&nbsp;
สิ่งที่ในตอนแรกอาจเหมือนกับยาพิษ&nbsp;&nbsp;แต่ในบั้นปลายกลายเป็นน้ำทิพย์&nbsp;&nbsp;ซึ่งปลุก<wbr>เขาให้ตื่นอยู่ในความรู้แจ้งแห่งตน&nbsp;&nbsp;กล่าวว่าเป็นความสุขในระดับความดี
</div>

<div>
  <a href="38">โศลก 38:</a>&nbsp;&nbsp;
ความสุขที่ได้รับจากการมาสัมผัสระหว่างอายตนะภายในกับอายตนะภายนอก<wbr>ซึ่งดูเหมือนกับน้ำทิพย์ในตอนต้น&nbsp;&nbsp;แต่ในบั้นปลายกลายเป็นยาพิษ&nbsp;&nbsp;กล่าวว่าเป็น<wbr>ธรรมชาติแห่งตัณหา
</div>

<div>
  <a href="39">โศลก 39:</a>&nbsp;&nbsp;
และความสุขที่ทำให้มองไม่เห็นความรู้แจ้งแห่งตน&nbsp;&nbsp;เป็นความหลงผิดตั้งแต่ต้นจน<wbr>จบ&nbsp;&nbsp;ซึ่งเกิดจากการนอน&nbsp;&nbsp;ความเกียจคร้าน&nbsp;&nbsp;และความหลง&nbsp;&nbsp;กล่าวว่าเป็นธรรมชาติ<wbr>แห่งอวิชชา
</div>

<div>
  <a href="40">โศลก 40:</a>&nbsp;&nbsp;
ไม่มีสิ่งมีชีวิตใด&nbsp;&nbsp;ไม่ว่าจะอยู่ที่นี่หรืออยู่ในหมู่เทวดาในระบบดาวเคราะห์ที่สูงกว่า<wbr>จะเป็นอิสระจากสามระดับที่เกิดจากธรรมชาติวัตถุนี้
</div>

<div>
  <a href="41">โศลก 41:</a>&nbsp;&nbsp;
บราฮมะณะ&nbsp;&nbsp;คชัทริยะ&nbsp;&nbsp;ไวชยะ&nbsp;&nbsp;และ&nbsp;&nbsp;ชูดระ&nbsp;&nbsp;แบ่งออกตามคุณสมบัติที่เกิดจาก<wbr>ธรรมชาติของตนเองตามระดับต่าง&nbsp;&nbsp;ๆ&nbsp;&nbsp;ทางวัตถุ&nbsp;&nbsp;โอ้&nbsp;&nbsp;ผู้กำราบศัตรู
</div>

<div>
  <a href="42">โศลก 42:</a>&nbsp;&nbsp;
ความสงบ&nbsp;&nbsp;ควบคุมตนเองได้&nbsp;&nbsp;สมถะ&nbsp;&nbsp;บริสุทธิ์&nbsp;&nbsp;อดทน&nbsp;&nbsp;ซื่อสัตย์&nbsp;&nbsp;ความรู้&nbsp;&nbsp;ปัญญา<wbr>และปฏิบัติตามหลักศาสนา&nbsp;&nbsp;สิ่งเหล่านี้คือคุณลักษณะตามธรรมชาติที่บรรดา<wbr>บราฮมะณะ&nbsp;&nbsp;(พราหมณ์)&nbsp;&nbsp;ถือปฏิบัติ
</div>

<div>
  <a href="43">โศลก 43:</a>&nbsp;&nbsp;
ความกล้าหาญ&nbsp;&nbsp;อำนาจ&nbsp;&nbsp;มุ่งมั่น&nbsp;&nbsp;คิดหาหนทาง&nbsp;&nbsp;ใจสู้ในสนามรบ&nbsp;&nbsp;ใจกว้าง&nbsp;&nbsp;และ<wbr>ความเป็นผู้นำ&nbsp;&nbsp;เป็นคุณลักษณะตามธรรมชาติของงานสำหรับคชัทริยะ&nbsp;&nbsp;(กษัตริย์&nbsp;&nbsp;)
</div>

<div>
  <a href="44">โศลก 44:</a>&nbsp;&nbsp;
การทำฟาร์ม&nbsp;&nbsp;ปกป้องโค&nbsp;&nbsp;และธุรกิจ&nbsp;&nbsp;เป็นธรรมชาติการทำงานของไวชยะ<wbr>สำหรับชูดระจะใช้แรงงานและบริการรับใช้ผู้อื่น
</div>

<div>
  <a href="45">โศลก 45:</a>&nbsp;&nbsp;
จากการปฏิบัติตามคุณลักษณะแห่งงานของตนเอง&nbsp;&nbsp;ทุกคนสามารถบรรลุถึงความ<wbr>สมบูรณ์ได้&nbsp;&nbsp;บัดนี้&nbsp;&nbsp;โปรดฟังจากข้าว่าเช่นนี้เป็นไปได้อย่างไร
</div>

<div>
  <a href="46">โศลก 46:</a>&nbsp;&nbsp;
จากการบูชาองค์ภควานผู้ทรงเป็นแหล่งกำเนิดของมวลชีวิต&nbsp;&nbsp;และทรงแผ่กระจาย<wbr>ไปทั่ว&nbsp;&nbsp;มนุษย์สามารถบรรลุถึงความสมบูรณ์ด้วยการปฏิบัติงานของตนเอง
</div>

<div>
  <a href="47">โศลก 47:</a>&nbsp;&nbsp;
การปฏิบัติตามอาชีพของตนแม้อาจทำได้ไม่สมบูรณ์ทีเดียว&nbsp;&nbsp;ยังดีกว่าไปรับเอา<wbr>อาชีพของคนอื่นและมาทำได้อย่างสมบูรณ์&nbsp;&nbsp;หน้าที่ที่กำหนดไว้ตามธรรมชาติของ<wbr>ตนเองจะไม่มีวันได้รับผลบาป
</div>

<div>
  <a href="48">โศลก 48:</a>&nbsp;&nbsp;
ความพยายามทุกครั้งจะถูกปกคลุมด้วยความผิดพลาดบางอย่าง&nbsp;&nbsp;เหมือนกับไฟที่<wbr>ถูกควันปกคลุม&nbsp;&nbsp;ดังนั้น&nbsp;&nbsp;จึงไม่ควรยกเลิกงานที่เกิดจากธรรมชาติของตนเอง&nbsp;&nbsp;โอ้<wbr>โอรสพระนางคุนที&nbsp;&nbsp;ถึงแม้งานนี้จะเต็มไปด้วยความผิดพลาด
</div>

<div>
  <a href="49">โศลก 49:</a>&nbsp;&nbsp;
ผู้ที่ควบคุมตนเองได้&nbsp;&nbsp;ไม่ยึดติด&nbsp;&nbsp;และไม่สนใจต่อความรื่นเริงทางวัตถุทั้งปวง&nbsp;&nbsp;จาก<wbr>การฝึกปฏิบัติการเสียสละ&nbsp;&nbsp;เขาสามารถบรรลุถึงระดับสมบูรณ์สูงสุดแห่งความ<wbr>เป็นอิสระจากผลกรรม
</div>

<div>
  <a href="50">โศลก 50:</a>&nbsp;&nbsp;
โอ้&nbsp;&nbsp;โอรสพระนางคุนที&nbsp;&nbsp;จงเรียนรู้จากข้าว่า&nbsp;&nbsp;ผู้บรรลุถึงความสมบูรณ์เช่นนี้สามารถ<wbr>จะบรรลุถึงระดับสมบูรณ์สูงสุด&nbsp;&nbsp;บระฮมัน&nbsp;&nbsp;ซึ่งเป็นระดับแห่งความรู้ที่สมบูรณ์<wbr>สูงสุด&nbsp;&nbsp;ด้วยการปฏิบัติเช่นนี้ได้อย่างไร&nbsp;&nbsp;บัดนี้ข้าจะสรุปให้ฟัง
</div>

<div>
  <a href="51-53">โศลก 51-53:</a>&nbsp;&nbsp;
ได้รับความบริสุทธิ์จากปัญญาและควบคุมจิตใจด้วยความมุ่งมั่น&nbsp;&nbsp;ไม่ยุ่งกับ<wbr>อายตนะภายนอกเพื่อสนองประสาทสัมผัส&nbsp;&nbsp;เป็นอิสระจากการยึดติดและความ<wbr>เกลียดชัง&nbsp;&nbsp;เป็นผู้อยู่ในสถานที่สันโดษ&nbsp;&nbsp;รับประทานน้อย&nbsp;&nbsp;ควบคุมร่างกาย&nbsp;&nbsp;จิตใจ<wbr>และพลังในการพูด&nbsp;&nbsp;อยู่ในสมาธิเสมอ&nbsp;&nbsp;และไม่ยึดติด&nbsp;&nbsp;เป็นผู้ปราศจากอหังการ<wbr>อำนาจที่ผิด&nbsp;&nbsp;ความยโสที่ผิด&nbsp;&nbsp;ราคะ&nbsp;&nbsp;ความโกรธ&nbsp;&nbsp;และการยอมรับสิ่งของวัตถุ<wbr>ปราศจากความเป็นเจ้าของที่ผิด&nbsp;&nbsp;และมีความสงบ&nbsp;&nbsp;บุคคลเช่นนี้แน่นอนว่าจะ<wbr>พัฒนาไปสู่สถานภาพการรู้แจ้งแห่งตน
</div>

<div>
  <a href="54">โศลก 54:</a>&nbsp;&nbsp;
ผู้ที่สถิตในระดับทิพย์จะรู้แจ้งบระฮมันสูงสุดในทันทีและจะมีความรื่นเริงอย่าง<wbr>เต็มเปี่ยม&nbsp;&nbsp;เขาจะไม่เศร้าโศกหรือปรารถนาจะได้สิ่งใด&nbsp;&nbsp;และเสมอภาคกับทุกชีวิต<wbr>ในระดับนั้น&nbsp;&nbsp;เขาบรรลุถึงการอุทิศตนเสียสละรับใช้ต่อข้าด้วยความบริสุทธิ์ใจ
</div>

<div>
  <a href="55">โศลก 55:</a>&nbsp;&nbsp;
บุคคลสามารถเข้าใจตามความเป็นจริงว่าข้าคือองค์ภควาน&nbsp;&nbsp;ก็ด้วยการอุทิศตน<wbr>เสียสละรับใช้เท่านั้น&nbsp;&nbsp;และเมื่อมาอยู่ในจิตสำนึกแห่งข้าโดยสมบูรณ์ด้วยการอุทิศ<wbr>ตนเสียสละเช่นนี้&nbsp;&nbsp;เขาจะสามารถเข้าไปในอาณาจักรแห่งองค์ภควาน
</div>

<div>
  <a href="56">โศลก 56:</a>&nbsp;&nbsp;
แม้ปฏิบัติในกิจกรรมต่าง&nbsp;&nbsp;ๆ&nbsp;&nbsp;ทั้งหลาย&nbsp;&nbsp;สาวกผู้บริสุทธิ์&nbsp;&nbsp;ภายใต้การปกป้องของข้า<wbr>บรรลุถึงพระตำหนักอมตะและไม่มีวันสูญสลาย&nbsp;&nbsp;ด้วยพระกรุณาธิคุณของข้า
</div>

<div>
  <a href="57">โศลก 57:</a>&nbsp;&nbsp;
ในกิจกรรมทั้งหลาย&nbsp;&nbsp;จงขึ้นอยู่กับข้าและทำงานภายใต้การปกป้องของข้าเสมอ<wbr>ด้วยการอุทิศตนเสียสละรับใช้เช่นนี้&nbsp;&nbsp;จงมีจิตสำนึกอยู่ที่ข้าโดยสมบูรณ์
</div>

<div>
  <a href="58">โศลก 58:</a>&nbsp;&nbsp;
หากมีจิตสำนึกอยู่ที่ข้า&nbsp;&nbsp;เธอจะข้ามพ้นอุปสรรคแห่งพันธชีวิตทั้งหมดด้วยพระ<wbr>กรุณาธิคุณของข้า&nbsp;&nbsp;อย่างไรก็ดี&nbsp;&nbsp;หากเธอไม่ทำงานในจิตสำนึกเช่นนี้&nbsp;&nbsp;แต่ทำตาม<wbr>อหังการ&nbsp;&nbsp;ไม่เชื่อฟังข้า&nbsp;&nbsp;เธอจะสูญเสีย
</div>

<div>
  <a href="59">โศลก 59:</a>&nbsp;&nbsp;
หากไม่ปฏิบัติตามคำแนะนำของข้า&nbsp;&nbsp;และไม่ต่อสู้&nbsp;&nbsp;เธอจะถูกนำไปในทางที่ผิด&nbsp;&nbsp;ตาม<wbr>ธรรมชาติของเธอ&nbsp;&nbsp;เธอจะต้องต่อสู้ในสงคราม
</div>

<div>
  <a href="60">โศลก 60:</a>&nbsp;&nbsp;
ภายใต้ความหลง&nbsp;&nbsp;บัดนี้เธอปฏิเสธที่จะปฏิบัติตามคำแนะนำของข้า&nbsp;&nbsp;แต่ถูกบังคับ<wbr>ด้วยงานที่เกิดจากธรรมชาติของตัวเธอเอง&nbsp;&nbsp;เธอจะต้องปฏิบัติเช่นเดียวกัน&nbsp;&nbsp;โอ้<wbr>โอรสพระนางคุนที
</div>

<div>
  <a href="61">โศลก 61:</a>&nbsp;&nbsp;
องค์ภควานทรงสถิตภายในหัวใจของทุก&nbsp;&nbsp;ๆ&nbsp;&nbsp;คน&nbsp;&nbsp;โอ้&nbsp;&nbsp;อารจุนะ&nbsp;&nbsp;และทรงชี้นำการเดิน<wbr>ทางของมวลชีวิตผู้เสมือนกับนั่งอยู่บนเครื่องจักรที่ผลิตจากพลังงานวัตถุ
</div>

<div>
  <a href="62">โศลก 62:</a>&nbsp;&nbsp;
โอ้&nbsp;&nbsp;ผู้สืบราชวงศ์แห่งบาระทะ&nbsp;&nbsp;จงเปล่งคำศิโรราบต่อองค์ภควาน&nbsp;&nbsp;ด้วยพระ<wbr>กรุณาธิคุณของพระองค์&nbsp;&nbsp;เธอจะบรรลุถึงความสงบทิพย์&nbsp;&nbsp;และบรรลุถึงพระ<wbr>ตำหนักสูงสุดนิรันดร
</div>

<div>
  <a href="63">โศลก 63:</a>&nbsp;&nbsp;
ข้าได้อธิบายแก่เธอถึงความรู้ที่ลับขึ้นไปอีก&nbsp;&nbsp;จงพิจารณาเรื่องนี้อย่างรอบคอบ<wbr>จากนั้นก็ทำตามที่เธอปรารถนา
</div>

<div>
  <a href="64">โศลก 64:</a>&nbsp;&nbsp;
เนื่องจากเธอเป็นสหายที่ข้ารักมาก&nbsp;&nbsp;ข้าจึงตรัสคำสั่งสอนสูงสุดนี้แก่เธอ&nbsp;&nbsp;ซึ่งเป็น<wbr>ความรู้ที่ลับสุดยอด&nbsp;&nbsp;จงฟังจากข้าเพื่อประโยชน์ของเธอ
</div>

<div>
  <a href="65">โศลก 65:</a>&nbsp;&nbsp;
ระลึกถึงข้าเสมอ&nbsp;&nbsp;มาเป็นสาวกของข้า&nbsp;&nbsp;บูชาข้า&nbsp;&nbsp;และถวายความเคารพแด่ข้า&nbsp;&nbsp;ดังนี้<wbr>เธอจะมาหาข้าอย่างแน่นอน&nbsp;&nbsp;ข้าสัญญาเช่นนี้เพราะเธอเป็นสหายที่รักยิ่งของข้า
</div>

<div>
  <a href="66">โศลก 66:</a>&nbsp;&nbsp;
ยกเลิกศาสนาทั้งหมด&nbsp;&nbsp;และเพียงแต่ศิโรราบต่อข้า&nbsp;&nbsp;ข้าจะส่งเธอให้ออกจากผล<wbr>บาปทั้งปวง&nbsp;&nbsp;จงอย่ากลัว
</div>

<div>
  <a href="67">โศลก 67:</a>&nbsp;&nbsp;
ความรู้ที่ลับเฉพาะนี้ไม่อาจอธิบายแก่พวกที่ไม่สมถะ&nbsp;&nbsp;ไม่เสียสละ&nbsp;&nbsp;หรือไม่ปฏิบัติ<wbr>การอุทิศตนเสียสละรับใช้&nbsp;&nbsp;และผู้ที่อิจฉาริษยาข้า
</div>

<div>
  <a href="68">โศลก 68:</a>&nbsp;&nbsp;
สำหรับผู้ที่อธิบายความลับสุดยอดนี้แด่เหล่าสาวก&nbsp;&nbsp;การอุทิศตนเสียสละรับใช้<wbr>อย่างบริสุทธิ์เป็นที่รับประกัน&nbsp;&nbsp;และในที่สุดเขาจะกลับมาหาข้า
</div>

<div>
  <a href="69">โศลก 69:</a>&nbsp;&nbsp;
ไม่มีคนรับใช้ใดในโลกนี้ที่ข้ารักมากกว่าเขา&nbsp;&nbsp;และจะไม่มีผู้ใดที่ข้าจะรักมากไปกว่า
</div>

<div>
  <a href="70">โศลก 70:</a>&nbsp;&nbsp;
และข้าประกาศว่า&nbsp;&nbsp;ผู้ใดที่ศึกษาการสนทนาอันน่าเลื่อมใสของเรานี้&nbsp;&nbsp;จะบูชาข้า<wbr>ด้วยสติปัญญาของเขา
</div>

<div>
  <a href="71">โศลก 71:</a>&nbsp;&nbsp;
และผู้ที่สดับฟังด้วยความศรัทธา&nbsp;&nbsp;โดยปราศจากความอิจฉาริษยา&nbsp;&nbsp;จะเป็นอิสระ<wbr>จากผลบาป&nbsp;&nbsp;และบรรลุถึงโลกอันเป็นสิริมงคลที่คนมีบุญบารมีพำนักอาศัยอยู่
</div>

<div>
  <a href="72">โศลก 72:</a>&nbsp;&nbsp;
โอ้&nbsp;&nbsp;โอรสพระนางพริทา&nbsp;&nbsp;โอ้&nbsp;&nbsp;ผู้ชนะความร่ำรวย&nbsp;&nbsp;เธอสดับฟังด้วยความตั้งใจหรือ<wbr>เปล่า?&nbsp;&nbsp;บัดนี้&nbsp;&nbsp;ทั้งอวิชชาและความหลงของเธอถูกกำจัดออกไปหรือยัง?
</div>

<div>
  <a href="73">โศลก 73:</a>&nbsp;&nbsp;
อารจุนะตรัสว่า&nbsp;&nbsp;โอ้&nbsp;&nbsp;คริชณะที่รัก&nbsp;&nbsp;โอ้&nbsp;&nbsp;ผู้ไร้ความผิดพลาด&nbsp;&nbsp;บัดนี้ความหลงของ<wbr>ข้าพเจ้ามลายไปสิ้น&nbsp;&nbsp;ข้าได้รับความจำกลับคืนมาด้วยพระเมตตาของพระองค์<wbr>บัดนี้ข้ามีความมั่นคง&nbsp;&nbsp;หมดความสงสัย&nbsp;&nbsp;และเตรียมพร้อมที่จะปฏิบัติตามคำสั่ง<wbr>สอนของพระองค์
</div>

<div>
  <a href="74">โศลก 74:</a>&nbsp;&nbsp;
สันจะยะกล่าวว่า&nbsp;&nbsp;ดังนี้&nbsp;&nbsp;ข้าได้สดับฟังการสนทนาระหว่างสองวิญญูชนผู้ยิ่งใหญ่<wbr>คริชณะและอารจุนะ&nbsp;&nbsp;และสาส์นที่ถ่ายทอดมานั้นอัศจรรย์มากจนข้าพเจ้าขนลุก
</div>

<div>
  <a href="75">โศลก 75:</a>&nbsp;&nbsp;
ด้วยพระเมตตาของวิยาสะ&nbsp;&nbsp;ข้าได้สดับฟังการสนทนาที่ลับสุดยอดนี้โดยตรงจาก<wbr>ชรีคริชณะปรมาจารย์แห่งระบบโยคะทั้งหลาย&nbsp;&nbsp;ผู้ตรัสต่ออารจุนะด้วยพระองค์เอง
</div>

<div>
  <a href="76">โศลก 76:</a>&nbsp;&nbsp;
โอ้&nbsp;&nbsp;พระราชา&nbsp;&nbsp;ขณะที่ข้าพเจ้าทบทวนความจำถึงการสนทนาอันบริสุทธิ์และ<wbr>น่าอัศจรรย์ระหว่างชรีคริชณะและอารจุนะนี้ครั้งแล้วครั้งเล่า&nbsp;&nbsp;ข้าพเจ้ามีความ<wbr>ปลาบปลื้มยินดีและซาบซึ้งอยู่ทุก&nbsp;&nbsp;ๆ&nbsp;&nbsp;นาที
</div>

<div>
  <a href="77">โศลก 77:</a>&nbsp;&nbsp;
โอ้&nbsp;&nbsp;พระราชา&nbsp;&nbsp;ขณะที่ระลึกถึงรูปลักษณ์อันเลอเลิศขององค์คริชณะ&nbsp;&nbsp;ข้าพเจ้ารู้สึก<wbr>อัศจรรย์ใจมากยิ่งขึ้น&nbsp;&nbsp;และร่าเริงครั้งแล้วครั้งเล่า
</div>

<div>
  <a href="78">โศลก 78:</a>&nbsp;&nbsp;
ที่ใดที่มีคริชณะปรมาจารย์แห่งระบบโยคะทั้งหลาย&nbsp;&nbsp;และที่ใดที่มีอารจุนะนัก<wbr>ยิงธนูผู้ยอดเยี่ยม&nbsp;&nbsp;แน่นอนว่าที่นั่นจะมีความมั่งคั่ง&nbsp;&nbsp;ชัยชนะ&nbsp;&nbsp;พลังอำนาจพิเศษ<wbr>พร้อมทั้งศีลธรรม&nbsp;&nbsp;นั่นคือความเห็นของข้า
</div>

<ul>
   <li><a href="../17">
         Previous
   </a></li>
   <li><a href="../setting-the-scene">
         Next
   <i></i>
   </a></li>
</ul>
</div>

</body>
</html>
