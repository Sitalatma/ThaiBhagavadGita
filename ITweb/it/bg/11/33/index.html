<!DOCTYPE html>

<html lang="en" class="no-js">
<head>
   <meta charset="utf-8">
   <meta name="viewport" content="width=device-width, initial-scale=1, shrink-to-fit=no">
   <meta http-equiv="x-ua-compatible" content="ie=edge">

   <title>ภควัต-คีตา ฉบับเดิม โศลก 11.33</title>
   <meta name="description" content="" />
   <link href="https://fonts.googleapis.com/css?family=Noto+Sans" rel="stylesheet">

   <!-- There are two relative links, one should work for chapters, 
   the other one for verses. Should be replaced with absolute path later-->
   <link rel="stylesheet" type="text/css" href="../../it.css">
   <link rel="stylesheet" type="text/css" href="../../../it.css">

</head>
<body>
<div class="bg-content">
<!-- everything above is common to every file. Header should be included there as well -->


<h1 style="text-align:center;"><a href="/bg">ภควัต-คีตา ฉบับเดิม</a></h1>
  <h1 class="chapter-title">
    <a href="../../11">
       บทที่ สิบเอ็ด
    </a>
<!-- 11 -->
  </h1>
  <h1 class="chapter-title">
    รูปลักษณ์จักรวาล
  </h1>
  <h2 class="text">
    โศลก 33
  </h2>
  <div class="devanagari">
    
      <div>
        तस्मात्त्वमुत्तिष्ठ यशो लभस्व
        <br>
        जित्वा शत्रून् भुङ्क्ष्व राज्यं समृद्धम् ।
        <br>
        मयैवैते निहताः पूर्वमेव
        <br>
        निमित्तमात्रं भव सव्यसाचिन् ॥ ११.३३ ॥
      </div>
      
  </div>
  <div class="sans">

  
  <em>ทัสมาท ทวัม อุททิทะ ยะโช ละบัสวะ<br />จิทวา ชะทรูน บุงคชวะ ราจยัม สัมริดดัม</em><br /><em>มะไยไวเท นิฮะทาฮ พูรวัม เอวะ<br />นิมิททะ-มาทรัม บะวะ สัพยะ-สาชิน</em>
  
  </div>

  <div class="wbw">

  
  <em>ทัสมาท</em>&nbsp;&nbsp;-&nbsp;&nbsp;ดังนั้น, <em>ทวัม</em>&nbsp;&nbsp;-&nbsp;&nbsp;เธอ, <em>อุททิชทะ</em>&nbsp;&nbsp;-&nbsp;&nbsp;ลุกขึ้น, <em>ยะชะฮ</em>&nbsp;&nbsp;-&nbsp;&nbsp;เกียรติยศ, <em>ละบัสวะ</em>&nbsp;&nbsp;-&nbsp;&nbsp;ได้รับ, <em>จิทวา</em>&nbsp;&nbsp;-&nbsp;&nbsp;ชัยชนะ, <em>ชะทรูน</em>&nbsp;&nbsp;-&nbsp;&nbsp;เหล่าศัตรู, <em>บุงคชวะ</em>&nbsp;&nbsp;-&nbsp;&nbsp;รื่นเริง, <em>ราจยัม</em>&nbsp;&nbsp;-&nbsp;&nbsp;อาณาจักร, <em>สัมริดดั</em><em>ม</em>&nbsp;&nbsp;-&nbsp;&nbsp;<wbr>ความเจริญรุ่งเรือง, <em>มะยา</em>&nbsp;&nbsp;-&nbsp;&nbsp;โดยข้า, <em>เอวะ</em>&nbsp;&nbsp;-&nbsp;&nbsp;แน่นอน, <em>เอเท</em>&nbsp;&nbsp;-&nbsp;&nbsp;ทั้งหมดนี้, <em>นิฮะทาฮ</em>&nbsp;&nbsp;-&nbsp;&nbsp;ถูก<wbr>สังหาร, <em>พูรวัม</em> เอวะ-จากการตระเตรียมในอดีต, <em>นิมิททะ-มาทรัม</em>&nbsp;&nbsp;-&nbsp;&nbsp;เพียงเป็นเหตุ, <em>บะวะ</em>&nbsp;&nbsp;-&nbsp;&nbsp;กลายเป็น, <em>สัพยะ-สาชิน</em>&nbsp;&nbsp;-&nbsp;&nbsp;โอ้ สัพยะสาชี
  
  </div>

  <div class="text-title">
  คำแปล
  </div>
  <div class="trans">

  
  ดังนั้น&nbsp;&nbsp;จงลุกขึ้น&nbsp;&nbsp;เตรียมตัวสู้&nbsp;&nbsp;แล้วเธอจะได้รับการสรรเสริญ&nbsp;&nbsp;เอาชนะศัตรูและมี<wbr>ความสุขกับอาณาจักรที่เจริญรุ่งเรือง&nbsp;&nbsp;จากการตระเตรียมของข้าพวกเขาได้ตาย<wbr>ไปแล้ว&nbsp;&nbsp;และเธอ&nbsp;&nbsp;โอ้&nbsp;&nbsp;สัพยะสาชี&nbsp;&nbsp;เป็นเพียงเครื่องมือในการต่อสู้
  
  </div>

  <div class="text-title">
  คำอธิบาย
  </div>
  <div class="purport">

  
  <em>สัพยะ-สาชิน</em>&nbsp;&nbsp;หมายถึงผู้ที่สามารถยิงธนูชำนาญมากในสนามรบ&nbsp;&nbsp;ดังนั้น<wbr>อารจุนะทรงถูกเรียกว่าเป็นนักรบผู้ชำนาญในการยิงธนูเพื่อสังหารศัตรู&nbsp;&nbsp;“เพียงแต่มา<wbr>เป็นเครื่องมือ”&nbsp;&nbsp;<em>นิมิททะ</em>-<em>มาทรัม</em>&nbsp;&nbsp;คำนี้มีความสำคัญมากเช่นกัน&nbsp;&nbsp;โลกทั้งโลกเคลื่อนไหว<wbr>ไปตามแผนขององค์ภควาน&nbsp;&nbsp;คนโง่เขลาที่ไม่มีความรู้เพียงพอคิดว่าธรรมชาติเคลื่อนไหว<wbr>ไปโดยปราศจากแผนการ&nbsp;&nbsp;และปรากฏการณ์ทั้งหลายเป็นเพียงอุบัติเหตุของขบวนการ<wbr>สร้าง&nbsp;&nbsp;มีพวกที่สมมติว่าเป็นนักวิทยาศาสตร์มากมายแนะนำว่าบางทีเป็นอย่างนี้หรือ<wbr>บางทีก็เป็นอย่างนั้น&nbsp;&nbsp;แต่อันที่จริงไม่มีคำว่า&nbsp;&nbsp;“บางที”&nbsp;&nbsp;หรือ&nbsp;&nbsp;“อาจจะ”&nbsp;&nbsp;เพราะมีแผนการ<wbr>เฉพาะเจาะจงที่ดำเนินไปในโลกวัตถุนี้&nbsp;&nbsp;แผนนี้คืออะไร?&nbsp;&nbsp;ปรากฏการณ์ในจักรวาลเปิด<wbr>โอกาสสำหรับพันธวิญญาณที่จะกลับคืนสู่องค์ภควานคืนสู่เหย้า&nbsp;&nbsp;ตราบใดที่ยังมีความ<wbr>คิดโอหังพยายามที่จะเป็นเจ้าเหนือธรรมชาติวัตถุ&nbsp;&nbsp;พวกเขาต้องถูกพันธนาการ&nbsp;&nbsp;หากผู้<wbr>ใดเข้าใจแผนขององค์ภควานและพัฒนาคริชณะจิตสำนึกจะเป็นผู้ที่มีปัญญาสูงสุด&nbsp;&nbsp;การ<wbr>สร้างและการทำลายของปรากฏการณ์ในจักรวาลอยู่ภายใต้การนำที่สูงกว่าขององค์<wbr>ภควาน&nbsp;&nbsp;ดังนั้น&nbsp;&nbsp;สงครามในสนามรบคุรุคเชทระเป็นไปตามแผนของพระองค์&nbsp;&nbsp;อารจุนะทรง<wbr>ปฏิเสธที่จะต่อสู้&nbsp;&nbsp;แต่ได้รับคำแนะนำให้สู้ตามความปรารถนาขององค์ภควาน&nbsp;&nbsp;แล้วชีวิต<wbr>จะมีความสุข&nbsp;&nbsp;หากผู้ใดอยู่ในคริชณะจิตสำนึกอย่างสมบูรณ์&nbsp;&nbsp;และอุทิศชีวิตในการรับใช้<wbr>ทิพย์ต่อพระองค์&nbsp;&nbsp;ผู้นั้นจะเป็นบุคคลที่บริบูรณ์
  
  </div>

<ul>
   <li><a href="../../11/32">
         Previous
   </a></li>
   <li><a href="../../11/34">
         Next
   <i></i>
   </a></li>
</ul>
</div>
<!-- footer should go here-->

</body>
</html>
