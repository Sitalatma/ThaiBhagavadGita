<!DOCTYPE html>

<html lang="th">
<head>
   <meta charset="utf-8">
   <title>ภควัต-คีตา ฉบับเดิม โศลก 10.14</title>

   <link rel='stylesheet' id='divi-fonts-css'  href='https://fonts.googleapis.com/css?family=Open+Sans:300italic,400italic,600italic,700italic,800italic,400,300,600,700,800&#038;subset=latin,latin-ext' type='text/css' media='all' />
   <link rel='stylesheet' id='et-gf-thai-css'  href='https://fonts.googleapis.com/earlyaccess/notosansthai.css' type='text/css' media='all' />

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/mp1fyr8d/bmfmo.css" media="all"/>
   <link rel="stylesheet" type="text/css" href="https://books.iskconthailand.com/wp-content/cache/wpfc-minified/qlw91dnk/bmfmo.css" media="all"/>

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/868c5g01/c813i.css" media="all"/>
<style type="text/css" id="custom-background-css">
body.custom-background { background-color: #f9e6ca; }
</style>
</head>
<body class="page-template-default page page-id-21 page-parent page-child parent-pageid-10 custom-background et_button_no_icon et_pb_button_helper_class et_non_fixed_nav et_show_nav et_hide_primary_logo et_hide_mobile_logo et_cover_background et_pb_gutter linux et_pb_gutters3 et_primary_nav_dropdown_animation_fade et_secondary_nav_dropdown_animation_fade et_pb_footer_columns4 et_header_style_left et_pb_pagebuilder_layout et_no_sidebar et_divi_theme et-db et_minified_js et_minified_css">
<div class="bg-content" style="width:80%;margin-left:auto;margin-right:auto;">


<h1 style="text-align:center;"><a href="/bg">ภควัต-คีตา ฉบับเดิม</a></h1>
  <h1 class="chapter-title">
    <a href="../../10">
       บทที่-สิบ
    </a>
<!-- 10 -->
  </h1>
  <h1 class="chapter-title">
    ความมั่งคั่งแห่งสัจธรรม
  </h1>
  <h2 class="text">
    โศลก 14
  </h2>
  <div class="devanagari">
    
      <div>
        सर्वमेतदृतं मन्ये यन्मां वदसि केशव ।
        <br>
        न हि ते भगवन्व्यक्तिं विदुर्देवा न दानवाः ॥ १०.१४ ॥
      </div>
      
  </div>
  <div class="sans">

  
  <em>สารวัม เอทัด ริทัม มันเย</em><br /><em>ยัน มาม วะดะสิ เคชะวะ</em><br /><em>นะ ฮิ เท บะกะวาน วิยัคทิม<br />วิดุร เดวา นะ ดานะวาฮ</em>
  
  </div>

  <div class="wbw">

  
  <em>สารวัม</em>&nbsp;&nbsp;-&nbsp;&nbsp;ทั้งหมด, <em>เอทัท</em>&nbsp;&nbsp;-&nbsp;&nbsp;นี้, <em>ริทัม</em>&nbsp;&nbsp;-&nbsp;&nbsp;ความจริง, <em>มันเย</em>&nbsp;&nbsp;-&nbsp;&nbsp;ข้ายอมรับ, <em>ยัท</em>&nbsp;&nbsp;-&nbsp;&nbsp;ซึ่ง, <em>มาม</em>&nbsp;&nbsp;-&nbsp;&nbsp;แด่<wbr>ข้า, <em>วะดะสิ</em>&nbsp;&nbsp;-&nbsp;&nbsp;พระองค์ตรัส, <em>เคชะวะ</em>&nbsp;&nbsp;-&nbsp;&nbsp;โอ้ คริชณะ, <em>นะ</em>&nbsp;&nbsp;-&nbsp;&nbsp;ไม่เคย, <em>ฮิ</em>&nbsp;&nbsp;-&nbsp;&nbsp;แน่นอน, <em>เท</em>&nbsp;&nbsp;-&nbsp;&nbsp;ของ<wbr>พระองค์, <em>บะกะวาน</em>&nbsp;&nbsp;-&nbsp;&nbsp;โอ้ องค์ภควาน, <em>วิยัคทิม</em>&nbsp;&nbsp;-&nbsp;&nbsp;เปิดเผย, <em>วิดุฮ</em>&nbsp;&nbsp;-&nbsp;&nbsp;สามารถรู้, <em>เดวาฮ</em>&nbsp;&nbsp;-&nbsp;&nbsp;<wbr>เหล่าเทวดา, <em>นะ</em>&nbsp;&nbsp;-&nbsp;&nbsp;ไม่, <em>ดานะวาฮ</em>&nbsp;&nbsp;-&nbsp;&nbsp;เหล่ามาร
  
  </div>

  <div class="text-title">
  คำแปล
  </div>
  <div class="trans">

  
  โอ้&nbsp;&nbsp;คริชณะ&nbsp;&nbsp;ข้าพเจ้ายอมรับโดยดุษฎีว่าทั้งหมดที่พระองค์ตรัสต่อข้าเป็นความจริง<wbr>โอ้&nbsp;&nbsp;องค์ภควาน&nbsp;&nbsp;ทั้งเหล่าเทวดาหรือมารก็ไม่สามารถเข้าใจบุคลิกภาพแห่งพระองค์
  
  </div>

  <div class="text-title">
  คำอธิบาย
  </div>
  <div class="purport">

  
  ณ&nbsp;&nbsp;ที่นี้อารจุนะทรงยืนยันว่าบุคคลที่ไม่มีศรัทธาและมีธรรมชาติเป็นมารไม่<wbr>สามารถเข้าใจคริชณะ&nbsp;&nbsp;แม้แต่เหล่าเทวดายังไม่รู้จักพระองค์&nbsp;&nbsp;แล้วพวกที่สมมุติว่าเป็น<wbr>นักวิชาการทางโลกสมัยปัจจุบันนี้จะรู้จักพระองค์ได้อย่างไร?&nbsp;&nbsp;ด้วยพระกรุณาธิคุณ<wbr>ขององค์ภควานทำให้อารจุนะเข้าใจว่าสัจธรรมสูงสุดคือคริชณะผู้ทรงมีความสมบูรณ์<wbr>ฉะนั้น&nbsp;&nbsp;เราควรปฏิบัติตามวิถีทางของอารจุนะซึ่งได้รับการยอมรับว่าเป็นผู้ที่เชื่อถือได้<wbr>แห่ง&nbsp;&nbsp;<em>ภควัต-คีตา</em>&nbsp;&nbsp;ดังที่ได้อธิบายไว้ในบทที่สี่ว่าระบบ&nbsp;&nbsp;<em>พะรัมพะรา</em>&nbsp;&nbsp;เพื่อให้เข้าใจ&nbsp;&nbsp;<em>ภควัต-&nbsp;&nbsp;คีตา</em>&nbsp;&nbsp;ได้สูญหายไป&nbsp;&nbsp;ดังนั้น&nbsp;&nbsp;คริชณะทรงสถาปนาระบบ&nbsp;&nbsp;<em>พะรัมพะรา</em>&nbsp;&nbsp;ขึ้นมาใหม่&nbsp;&nbsp;เริ่มต้นจาก<wbr>อารจุนะ&nbsp;&nbsp;เพราะทรงพิจารณาว่าอารุจนะเป็นทั้งเพื่อนและสาวกผู้ยิ่งใหญ่ของพระองค์<wbr>ฉะนั้น&nbsp;&nbsp;ดังที่ได้กล่าวไว้ในคำนำ&nbsp;&nbsp;<em>กีโทพะนิชัด</em>&nbsp;&nbsp;ของเราว่าควรเข้าใจ&nbsp;&nbsp;<em>ภควัต-คีตา</em>&nbsp;&nbsp;ตามสาย<wbr>ระบบ&nbsp;&nbsp;<em>พะรัมพะรา</em>&nbsp;&nbsp;เมื่อระบบ&nbsp;&nbsp;<em>พะรัมพะรา</em>&nbsp;&nbsp;สูญหายไป&nbsp;&nbsp;อารจุนะได้รับการคัดเลือกให้เป็น<wbr>ผู้ฟื้นฟูขึ้นมาใหม่&nbsp;&nbsp;การที่อารจุนะทรงยอมรับทุกสิ่งทุกอย่างที่คริชณะตรัส&nbsp;&nbsp;ควรรับเอาเป็น<wbr>เยี่ยงอย่าง&nbsp;&nbsp;จากนั้นเราจะสามารถเข้าใจเนื้อหาสาระสำคัญของ&nbsp;&nbsp;<em>ภควัต-คีตา</em>&nbsp;&nbsp;ด้วยวิธีนี้<wbr>เท่านั้นที่เราสามารถเข้าใจว่าคริชณะคือองค์ภควาน
  
  </div>

<ul>
   <li><a href="../../10/12-13">
         Previous
   </a></li>
   <li><a href="../../10/15">
         Next
   <i></i>
   </a></li>
</ul>
</div>

</body>
</html>
