<!DOCTYPE html>

<html lang="en" class="no-js">
<head>
   <meta charset="utf-8">
   <meta name="viewport" content="width=device-width, initial-scale=1, shrink-to-fit=no">
   <meta http-equiv="x-ua-compatible" content="ie=edge">

   <title>ภควัต-คีตา ฉบับเดิม โศลก 15.8</title>
   <meta name="description" content="" />
   <link href="https://fonts.googleapis.com/css?family=Noto+Sans" rel="stylesheet">

   <!-- There are two relative links, one should work for chapters, 
   the other one for verses. Should be replaced with absolute path later-->
   <link rel="stylesheet" type="text/css" href="../../it.css">
   <link rel="stylesheet" type="text/css" href="../../../it.css">

</head>
<body>
<div class="bg-content">
<!-- everything above is common to every file. Header should be included there as well -->


<h1 style="text-align:center;"><a href="/bg">ภควัต-คีตา ฉบับเดิม</a></h1>
  <h1 class="chapter-title">
    <a href="../../15">
       บทที่ สิบห้า
    </a>
<!-- 15 -->
  </h1>
  <h1 class="chapter-title">
    โยคะแห่งองค์ภควาน
  </h1>
  <h2 class="text">
    โศลก 8
  </h2>
  <div class="devanagari">
    
      <div>
        शरीरं यदवाप्नोति यच्चाप्युत्क्रामतीश्वरः ।
        <br>
        गृहित्वैतानि संयाति वायुर्गन्धानिवाशयात् ॥ १५.८ ॥
      </div>
      
  </div>
  <div class="sans">

  
  <em>ชะรีรัม ยัด อวาพโนทิ<br />ยัช ชาพิ อุทครามะทีชวะระฮ</em><br /><em>กริฮีทไวทานิ สัมยาทิ<br />วายุร กันดฺาน อิวาชะยาท</em>
  
  </div>

  <div class="wbw">

  
  <em>ชะรีรัม</em>&nbsp;&nbsp;-&nbsp;&nbsp;ร่างกาย, <em>ยัท</em>&nbsp;&nbsp;-&nbsp;&nbsp;ประหนึ่ง, <em>อวาพโนทิ</em>&nbsp;&nbsp;-&nbsp;&nbsp;ได้รับ, <em>ยัท</em>&nbsp;&nbsp;-&nbsp;&nbsp;ประหนึ่ง, <em>ชะ-อพิ</em>&nbsp;&nbsp;-&nbsp;&nbsp;เช่นกัน, <em>อุทครามะทิ</em>&nbsp;&nbsp;-&nbsp;&nbsp;ยกเลิก, <em>อีชวะระฮ</em>&nbsp;&nbsp;-&nbsp;&nbsp;เจ้าแห่งร่างกาย, <em>กริฮีทวา</em>&nbsp;&nbsp;-&nbsp;&nbsp;ได้รับ, <em>เอทานิ</em>&nbsp;&nbsp;-&nbsp;&nbsp;ทั้งหมดนี้, <em>สัมยาทิ</em>&nbsp;&nbsp;-&nbsp;&nbsp;ไป, <em>วายุฮ</em>&nbsp;&nbsp;-&nbsp;&nbsp;ลม, <em>กันดฺาน</em>&nbsp;&nbsp;-&nbsp;&nbsp;กลิ่น, <em>อิวะ</em>&nbsp;&nbsp;-&nbsp;&nbsp;เหมือน, <em>อาชะยาท</em>&nbsp;&nbsp;-&nbsp;&nbsp;จากแหล่งของพวกเขา
  
  </div>

  <div class="text-title">
  คำแปล
  </div>
  <div class="trans">

  
  สิ่งมีชีวิตในโลกวัตถุนำเอาแนวคิดแห่งชีวิตที่ไม่เหมือนกันจากร่างหนึ่งไปยังอีก<wbr>ร่างหนึ่ง&nbsp;&nbsp;เหมือนกับลมที่นำพาเอากลิ่นไป&nbsp;&nbsp;ดังนั้นเขาจึงรับเอาร่างหนึ่งมา&nbsp;&nbsp;แล้ว<wbr>ออกไปเพื่อรับเอาอีกร่างหนึ่ง
  
  </div>

  <div class="text-title">
  คำอธิบาย
  </div>
  <div class="purport">

  
  ณ&nbsp;&nbsp;ที่นี้&nbsp;&nbsp;อธิบายว่าสิ่งมีชีวิตเป็น&nbsp;&nbsp;<em>อีชวะระ</em>&nbsp;&nbsp;หรือผู้ควบคุมร่างกายของตนเอง<wbr>หากปรารถนาเขาสามารถเปลี่ยนร่างกายให้ได้คุณภาพที่สูงกว่า&nbsp;&nbsp;ในลักษณะเดียวกัน<wbr>ก็สามารถย้ายลงไปในชั้นที่ต่ำกว่า&nbsp;&nbsp;เขามีอิสรภาพเพียงเล็กน้อย&nbsp;&nbsp;การเปลี่ยนร่างกาย<wbr>ขึ้นอยู่กับตัวเขาเองในขณะตายจิตสำนึกที่สร้างขึ้นมาจะนำพาเขาไปยังร่างต่อไป&nbsp;&nbsp;หาก<wbr>ทำให้จิตสำนึกเหมือนกับแมวหรือสุนัข&nbsp;&nbsp;แน่นอนว่าต้องเปลี่ยนเป็นร่างแมวหรือสุนัข&nbsp;&nbsp;และ<wbr>หากตั้งมั่นจิตสำนึกในคุณสมบัติเทพ&nbsp;&nbsp;เขาจะเปลี่ยนร่างเป็นเทพ&nbsp;&nbsp;และหากอยู่ในคริชณะ<wbr>จิตสำนึกเขาจะย้ายไปยังคริชณะโลคะในโลกทิพย์&nbsp;&nbsp;และจะอยู่ใกล้กับคริชณะ&nbsp;&nbsp;เป็นการ<wbr>อ้างผิด&nbsp;&nbsp;ๆ&nbsp;&nbsp;ที่ว่าหลังจากร่างกายนี้ถูกทำลายไป&nbsp;&nbsp;ทุกสิ่งทุกอย่างจะจบสิ้นลง&nbsp;&nbsp;อันที่จริง<wbr>ปัจเจกวิญญาณย้ายจากร่างหนึ่งไปสู่อีกร่างหนึ่ง&nbsp;&nbsp;ร่างกายและกิจกรรมปัจจุบันเป็นพื้น<wbr>ฐานสำหรับร่างต่อไป&nbsp;&nbsp;เราได้รับร่างกายที่ไม่เหมือนกันตามกรรม&nbsp;&nbsp;และต้องออกจากร่าง<wbr>นี้ไปตามกาลเวลา&nbsp;&nbsp;ได้กล่าวไว้&nbsp;&nbsp;ณ&nbsp;&nbsp;ที่นี้ว่าร่างละเอียดจะนำพาแนวคิดไปยังร่างต่อไป&nbsp;&nbsp;และ<wbr>พัฒนาอีกร่างหนึ่งในชาติหน้า&nbsp;&nbsp;กรรมวิธีแห่งการเปลี่ยนจากร่างหนึ่งไปยังอีกร่างหนึ่ง<wbr>และดิ้นรนต่อสู้ขณะอยู่ในร่างกายเรียกว่า<em>คารชะทิ</em>&nbsp;&nbsp;หรือการดิ้นรนต่อสู้เพื่อความอยู่รอด
  
  </div>

<ul>
   <li><a href="../../15/7">
         Previous
   </a></li>
   <li><a href="../../15/9">
         Next
   <i></i>
   </a></li>
</ul>
</div>
<!-- footer should go here-->

</body>
</html>
