<!DOCTYPE html>

<html lang="th">
<head>
   <meta charset="utf-8">
   <title>ภควัต-คีตา ฉบับเดิม โศลก 15.2</title>

   <link rel='stylesheet' id='divi-fonts-css'  href='https://fonts.googleapis.com/css?family=Open+Sans:300italic,400italic,600italic,700italic,800italic,400,300,600,700,800&#038;subset=latin,latin-ext' type='text/css' media='all' />
   <link rel='stylesheet' id='et-gf-thai-css'  href='https://fonts.googleapis.com/earlyaccess/notosansthai.css' type='text/css' media='all' />

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/mp1fyr8d/bmfmo.css" media="all"/>
   <link rel="stylesheet" type="text/css" href="https://books.iskconthailand.com/wp-content/cache/wpfc-minified/qlw91dnk/bmfmo.css" media="all"/>

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/868c5g01/c813i.css" media="all"/>
<style type="text/css" id="custom-background-css">
body.custom-background { background-color: #f9e6ca; }
</style>
</head>
<body class="page-template-default page page-id-21 page-parent page-child parent-pageid-10 custom-background et_button_no_icon et_pb_button_helper_class et_non_fixed_nav et_show_nav et_hide_primary_logo et_hide_mobile_logo et_cover_background et_pb_gutter linux et_pb_gutters3 et_primary_nav_dropdown_animation_fade et_secondary_nav_dropdown_animation_fade et_pb_footer_columns4 et_header_style_left et_pb_pagebuilder_layout et_no_sidebar et_divi_theme et-db et_minified_js et_minified_css">
<div class="bg-content" style="width:80%;margin-left:auto;margin-right:auto;">


<h1 style="text-align:center;"><a href="/bg">ภควัต-คีตา ฉบับเดิม</a></h1>
  <h1 class="chapter-title">
    <a href="../../15">
       บทที่-สิบห้า
    </a>
<!-- 15 -->
  </h1>
  <h1 class="chapter-title">
    โยคะแห่งองค์ภควาน
  </h1>
  <h2 class="text">
    โศลก 2
  </h2>
  <div class="devanagari">
    
      <div>
        अधश्चोर्ध्वं प्रसृतास्तस्य शाखा
        <br>
        गुणप्रवृद्धा विषयप्रवालाः ।
        <br>
        अधश्च मूलान्यनुसंततानि
        <br>
        कर्मानुबन्धीनि मनुष्यलोके ॥ १५.२ ॥
      </div>
      
  </div>
  <div class="sans">

  
  <em>อดัช โชรดวัม พระสริทาส ทัสยะ ชาคา<br />กุณะ-พระวริดดา วิชะยะ-พระวาลาฮ</em><br /><em>อดัช ชะ มูลานิ อนุสันทะทานิ<br />คารมานุบันดีนิ มะนุชยะ-โลเค</em>
  
  </div>

  <div class="wbw">

  
  <em>อดะฮ</em>&nbsp;&nbsp;-&nbsp;&nbsp;ลงข้างล่าง, <em>ชะ</em>&nbsp;&nbsp;-&nbsp;&nbsp;และ, <em>อูรดวัม</em>&nbsp;&nbsp;-&nbsp;&nbsp;ขึ้นข้างบน, <em>พระสริทาฮ</em>&nbsp;&nbsp;-&nbsp;&nbsp;ขยายออก, <em>ทัสยะ</em>&nbsp;&nbsp;-&nbsp;&nbsp;ของ<wbr>มัน, <em>ชา คาฮ</em>&nbsp;&nbsp;-&nbsp;&nbsp;แยกแขนง, <em>กุณะ</em>&nbsp;&nbsp;-&nbsp;&nbsp;โดยระดับต่าง ๆ ของธรรมชาติวัตถุ, <em>พระวริดดาฮ</em>&nbsp;&nbsp;-&nbsp;&nbsp;<wbr>พัฒนา, <em>วิชะยะ</em>&nbsp;&nbsp;-&nbsp;&nbsp;อาตยนะภายนอก, <em>พระวาลาฮ</em>&nbsp;&nbsp;-&nbsp;&nbsp;กิ่งก้าน, <em>อดะฮ</em>&nbsp;&nbsp;-&nbsp;&nbsp;ลงข้างล่าง, <em>ชะ</em>&nbsp;&nbsp;-&nbsp;&nbsp;และ, <em>มูลานิ</em>&nbsp;&nbsp;-&nbsp;&nbsp;ราก, <em>อนุสันทะทานิ</em>&nbsp;&nbsp;-&nbsp;&nbsp;ขยาย, <em>คารมะ</em>&nbsp;&nbsp;-&nbsp;&nbsp;งาน, <em>อนุบันดีนิ</em>&nbsp;&nbsp;-&nbsp;&nbsp;ผูกมัด, <em>มะนุชยะ-โลเค</em>&nbsp;&nbsp;-&nbsp;&nbsp;ใน<wbr>โลกของสังคมมนุษย์
  
  </div>

  <div class="text-title">
  คำแปล
  </div>
  <div class="trans">

  
  สาขาของต้นไม้นี้แตกแขนงลงข้างล่างและขึ้นข้างบน&nbsp;&nbsp;บำรุงเลี้ยงด้วยสามระดับ<wbr>แห่งธรรมชาติวัตถุ&nbsp;&nbsp;กิ่งก้านคืออายตนะภายนอก&nbsp;&nbsp;ต้นไม้นี้มีรากลงข้างล่างเช่น<wbr>เดียวกัน&nbsp;&nbsp;และถูกพันธนาการอยู่ในการกระทำเพื่อผลทางวัตถุของสังคมมนุษย์
  
  </div>

  <div class="text-title">
  คำอธิบาย
  </div>
  <div class="purport">

  
  ได้อธิบายถึงต้นไทรนี้ต่อไปอีกว่ามีสาขาแยกแขนงออกไปทุกทิศทาง&nbsp;&nbsp;ในส่วน<wbr>ล่างมีปรากฏการณ์อันหลากหลายของสิ่งมีชีวิตเช่น&nbsp;&nbsp;มนุษย์&nbsp;&nbsp;สัตว์&nbsp;&nbsp;ม้า&nbsp;&nbsp;วัว&nbsp;&nbsp;สุนัข&nbsp;&nbsp;แมว&nbsp;&nbsp;ฯลฯ<wbr>ชีวิตเหล่านี้สถิตในส่วนล่าง&nbsp;&nbsp;ขณะที่ส่วนบนเป็นรูปของสิ่งมีชีวิตที่สูงกว่า&nbsp;&nbsp;เช่น&nbsp;&nbsp;เทวดา&nbsp;&nbsp;กัน<wbr>ดารวะ&nbsp;&nbsp;และเผ่าพันธุ์ชีวิตอื่น&nbsp;&nbsp;ๆ&nbsp;&nbsp;ที่สูงกว่ามากมาย&nbsp;&nbsp;เหมือนกับต้นไม้ที่ได้รับการบำรุงเลี้ยง<wbr>จากน้ำ&nbsp;&nbsp;ต้นไม้นี้ก็ได้รับการบำรุงเลี้ยงจากสามระดับแห่งธรรมชาติวัตถุ&nbsp;&nbsp;บางครั้งเราพบ<wbr>ว่าที่ดินผืนนี้แห้งแล้งเนื่องจากมีน้ำไม่เพียงพอ&nbsp;&nbsp;และบางครั้งเราพบว่าที่ดินอีกผืนหนึ่งมี<wbr>ความเขียวชอุ่มมาก&nbsp;&nbsp;ในทำนองเดียวกัน&nbsp;&nbsp;สถานที่ที่ระดับแห่งธรรมชาติวัตถุใดมีอัตราส่วน<wbr>ในปริมาณมากกว่า&nbsp;&nbsp;เผ่าพันธุ์ชีวิตต่าง&nbsp;&nbsp;ๆ&nbsp;&nbsp;ในระดับนั้นก็ปรากฏ
  
  </div>

  <div class="purport">

  
  กิ่งก้านของต้นไม้พิจารณาว่าเป็นอายตนะภายนอก&nbsp;&nbsp;จากการพัฒนาระดับ<wbr>ต่างๆ&nbsp;&nbsp;แห่งธรรมชาติ&nbsp;&nbsp;เราพัฒนาประสาทสัมผัสต่าง&nbsp;&nbsp;ๆ&nbsp;&nbsp;และจากประสาทสัมผัสเราได้รับ<wbr>ความสุขอันหลากหลายจากอายตนะภายนอก&nbsp;&nbsp;ยอดของสาขาต่าง&nbsp;&nbsp;ๆ&nbsp;&nbsp;คือประสาทสัมผัส<wbr>เช่น&nbsp;&nbsp;หู&nbsp;&nbsp;จมูก&nbsp;&nbsp;ตา&nbsp;&nbsp;ฯลฯ&nbsp;&nbsp;ซึ่งยึดติดอยู่กับความเพลิดเพลินกับอายตนะภายนอก&nbsp;&nbsp;กิ่งก้านคือ<wbr>อายตนะภายนอก&nbsp;&nbsp;เช่น&nbsp;&nbsp;เสียง&nbsp;&nbsp;รูป&nbsp;&nbsp;สัมผัส&nbsp;&nbsp;ฯลฯ&nbsp;&nbsp;รากรองคือความยึดติดและความเกลียดชัง<wbr>ซึ่งเป็นผลพลอยได้ของความทุกข์และความสุขทางประสาทสัมผัสอันหลากหลาย&nbsp;&nbsp;แนว<wbr>โน้มที่จะเป็นคนใจบุญหรือเป็นคนใจบาปพิจารณาว่าพัฒนาจากรากรองเหล่านี้ซึ่งแผ่<wbr>ขยายไปทุกทิศทาง&nbsp;&nbsp;รากอันแท้จริงมาจาก&nbsp;&nbsp;<em>บระฮมะโลคะ</em>&nbsp;&nbsp;และรากอื่น&nbsp;&nbsp;ๆ&nbsp;&nbsp;อยู่ในระบบดาว<wbr>เคราะห์มนุษย์&nbsp;&nbsp;หลังจากรื่นเริงกับผลบุญที่ได้ไปอยู่ในระบบดาวเคราะห์ที่สูงกว่าแล้ว&nbsp;&nbsp;เขา<wbr>จะตกลงมาในโลกนี้และสร้างกรรมหรือกิจกรรมเพื่อผลทางวัตถุต่อไป&nbsp;&nbsp;เพื่อความเจริญ<wbr>ก้าวหน้าทางวัตถุ&nbsp;&nbsp;ดาวเคราะห์ของมนุษย์นี้พิจารณาว่าเป็นสนามแห่งกิจกรรม
  
  </div>

<ul>
   <li><a href="../../15/1">
         Previous
   </a></li>
   <li><a href="../../15/3-4">
         Next
   <i></i>
   </a></li>
</ul>
</div>

</body>
</html>
