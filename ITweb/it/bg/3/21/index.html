<!DOCTYPE html>

<html lang="th">
<head>
   <meta charset="utf-8">
   <title>ภควัต-คีตา ฉบับเดิม โศลก 3.21</title>

   <link rel='stylesheet' id='divi-fonts-css'  href='https://fonts.googleapis.com/css?family=Open+Sans:300italic,400italic,600italic,700italic,800italic,400,300,600,700,800&#038;subset=latin,latin-ext' type='text/css' media='all' />
   <link rel='stylesheet' id='et-gf-thai-css'  href='https://fonts.googleapis.com/earlyaccess/notosansthai.css' type='text/css' media='all' />

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/mp1fyr8d/bmfmo.css" media="all"/>
   <link rel="stylesheet" type="text/css" href="https://books.iskconthailand.com/wp-content/cache/wpfc-minified/qlw91dnk/bmfmo.css" media="all"/>

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/868c5g01/c813i.css" media="all"/>
<style type="text/css" id="custom-background-css">
body.custom-background { background-color: #f9e6ca; }
</style>
</head>
<body class="page-template-default page page-id-21 page-parent page-child parent-pageid-10 custom-background et_button_no_icon et_pb_button_helper_class et_non_fixed_nav et_show_nav et_hide_primary_logo et_hide_mobile_logo et_cover_background et_pb_gutter linux et_pb_gutters3 et_primary_nav_dropdown_animation_fade et_secondary_nav_dropdown_animation_fade et_pb_footer_columns4 et_header_style_left et_pb_pagebuilder_layout et_no_sidebar et_divi_theme et-db et_minified_js et_minified_css">
<div class="bg-content" style="width:80%;margin-left:auto;margin-right:auto;">


<h1 style="text-align:center;"><a href="/bg">ภควัต-คีตา ฉบับเดิม</a></h1>
  <h1 class="chapter-title">
    <a href="../../3">
       บทที่-สาม
    </a>
<!-- 3 -->
  </h1>
  <h1 class="chapter-title">
    คารมะ-โยกะ
  </h1>
  <h2 class="text">
    โศลก 21
  </h2>
  <div class="devanagari">
    
      <div>
        यद्यदाचरति श्रेष्ठस्तत्तदेवेतरो जनः ।
        <br>
        स यत्प्रमाणं कुरुते लोकस्तदनुवर्तते ॥ ३.२१ ॥
      </div>
      
  </div>
  <div class="sans">

  
  <em>ยัด ยัด อาชะระทิ ชเรชทัส<br />ทัด ทัด เอเวทะโร จะนะฮ</em><br /><em>สะ ยัท พระมาณัม คุรุเท<br />โลคัส ทัด อนุวารทะเท</em>
  
  </div>

  <div class="wbw">

  
  <em>ยัท ยัท</em>&nbsp;&nbsp;-&nbsp;&nbsp;อะไรก็แล้วแต่, <em>อาชะระทิ</em>&nbsp;&nbsp;-&nbsp;&nbsp;เขากระทำ, <em>ชเรชทะฮ</em>&nbsp;&nbsp;-&nbsp;&nbsp;ผู้นำที่ควรเคารพ, <em>ทัท</em>&nbsp;&nbsp;-&nbsp;&nbsp;นั้น, <em>ทัท</em>&nbsp;&nbsp;-&nbsp;&nbsp;และสิ่งนั้นสิ่งเดียว, <em>เอวะ</em>&nbsp;&nbsp;-&nbsp;&nbsp;แน่นอน, <em>อิทะระฮ</em>&nbsp;&nbsp;-&nbsp;&nbsp;ทั่วไป, <em>จะนะฮ</em>&nbsp;&nbsp;-&nbsp;&nbsp;บุคคล, <em>สะฮ</em>&nbsp;&nbsp;-&nbsp;&nbsp;เขา, <em>ยัท</em>&nbsp;&nbsp;-&nbsp;&nbsp;อะไรก็แล้วแต่, <em>พระมาณัม</em>&nbsp;&nbsp;-&nbsp;&nbsp;ตัวอย่าง, <em>คุรุเท</em>&nbsp;&nbsp;-&nbsp;&nbsp;ปฎิบัติ, <em>โลคะฮ</em>&nbsp;&nbsp;-&nbsp;&nbsp;โลกทั้งหมด, <em>ทัท</em>&nbsp;&nbsp;-&nbsp;&nbsp;นั้น, <em>อนุวารทะเท</em>&nbsp;&nbsp;-&nbsp;&nbsp;ปฎิบัติตามรอยพระบาท
  
  </div>

  <div class="text-title">
  คำแปล
  </div>
  <div class="trans">

  
  มหาบุรุษปฎิบัติอย่างไรบุคคลธรรมดาทั่วไปจะปฎิบัติตาม&nbsp;&nbsp;และมาตรฐานใดที่ท่าน<wbr>วางไว้ด้วยการปฎิบัติตนเป็นตัวอย่าง&nbsp;&nbsp;ทั่วโลกจะเจริญรอยตาม
  
  </div>

  <div class="text-title">
  คำอธิบาย
  </div>
  <div class="purport">

  
  ประชาชนทั่วไปจำเป็นต้องมีผู้นำที่สามารถสอนด้วยการปฎิบัติให้ดูเป็น<wbr>ตัวอย่าง&nbsp;&nbsp;ผู้นำไม่สามารถสอนให้ประชาชนงดสูบบุหรี่หากตนเองยังสูบบุหรี่อยู่&nbsp;&nbsp;องค์<wbr>เชธันญะตรัสว่า&nbsp;&nbsp;ครูควรจะปฎิบัติตนให้เหมาะสมถูกต้องก่อนที่จะเริ่มทำการสอนผู้<wbr>อื่น&nbsp;&nbsp;ผู้ที่สอนแบบนี้เรียกว่า&nbsp;&nbsp;<em>อาชารยะ</em>&nbsp;&nbsp;หรือครูที่ดีเลิศ&nbsp;&nbsp;ฉะนั้น&nbsp;&nbsp;ครูต้องปฎิบัติตามหลักของ&nbsp;&nbsp;<em>ชาสทระ</em>&nbsp;&nbsp;(พระคัมภีร์)&nbsp;&nbsp;ในการสอนบุคคลทั่วไปครูไม่ควรออกกฎเกณฑ์ที่ขัดกับหลักธรรม<wbr>ในพระคัมภีร์ที่เปิดเผย&nbsp;&nbsp;พระคัมภีร์ที่เปิดเผยเช่น&nbsp;&nbsp;<em>มะนุ-สัมฮิทา</em>&nbsp;&nbsp;และเล่มอื่น&nbsp;&nbsp;ๆ&nbsp;&nbsp;ในลักษณะ<wbr>เดียวกันนี้ถือว่าเป็นหนังสือมาตรฐานที่สังคมมนุษย์ควรปฎิบัติตาม&nbsp;&nbsp;ฉะนั้น&nbsp;&nbsp;คำสอนของ<wbr>ผู้นำควรจะมีพื้นฐานมาจากหลักธรรมของ<em>ชาสทระ</em>&nbsp;&nbsp;ที่ได้มาตรฐานเหล่านี้&nbsp;&nbsp;ผู้ปรารถนา<wbr>จะพัฒนาตนเองต้องปฎิบัติตามหลักมาตรฐานดังที่พระอาจารย์ผู้ยิ่งใหญ่ปฎิบัติ&nbsp;&nbsp;<em>ชรีมัด-&nbsp;&nbsp;บากะวะธัม</em>&nbsp;&nbsp;ได้ยืนยันเช่นเดียวกันว่าเราควรเจริญรอยตามพระบาทของสาวกผู้ยิ่งใหญ่<wbr>นี่คือวิธีแห่งความเจริญก้าวหน้าบนหนทางแห่งความรู้แจ้งทิพย์&nbsp;&nbsp;กษัตริย์หรือผู้บริหารรัฐ<wbr>บิดา&nbsp;&nbsp;และครูอาจารย์&nbsp;&nbsp;ถือว่าเป็นผู้นำโดยธรรมชาติของประชาชนผู้พาซื่อโดยทั่วไป&nbsp;&nbsp;ผู้นำ<wbr>โดยธรรมชาติทั้งหมดนี้มีความรับผิดชอบอันใหญ่หลวงต่อผู้ที่อยู่ภายใต้การดูแลของ<wbr>ตน&nbsp;&nbsp;ฉะนั้น&nbsp;&nbsp;ผู้นำเหล่านี้จะต้องรอบรู้เกี่ยวกับกฎเกณฑ์ศีลธรรมและศาสนาของหนังสือ<wbr>มาตรฐานเหล่านี้
  
  </div>

<ul>
   <li><a href="../../3/20">
         Previous
   </a></li>
   <li><a href="../../3/22">
         Next
   <i></i>
   </a></li>
</ul>
</div>

</body>
</html>
