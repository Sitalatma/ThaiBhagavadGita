<!DOCTYPE html>

<html lang="th">
<head>
   <meta charset="utf-8">
   <title>ภควัต-คีตา ฉบับเดิม โศลก 3.40</title>

   <link rel='stylesheet' id='divi-fonts-css'  href='https://fonts.googleapis.com/css?family=Open+Sans:300italic,400italic,600italic,700italic,800italic,400,300,600,700,800&#038;subset=latin,latin-ext' type='text/css' media='all' />
   <link rel='stylesheet' id='et-gf-thai-css'  href='https://fonts.googleapis.com/earlyaccess/notosansthai.css' type='text/css' media='all' />

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/mp1fyr8d/bmfmo.css" media="all"/>
   <link rel="stylesheet" type="text/css" href="https://books.iskconthailand.com/wp-content/cache/wpfc-minified/qlw91dnk/bmfmo.css" media="all"/>

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/868c5g01/c813i.css" media="all"/>
<style type="text/css" id="custom-background-css">
body.custom-background { background-color: #f9e6ca; }
</style>
</head>
<body class="page-template-default page page-id-21 page-parent page-child parent-pageid-10 custom-background et_button_no_icon et_pb_button_helper_class et_non_fixed_nav et_show_nav et_hide_primary_logo et_hide_mobile_logo et_cover_background et_pb_gutter linux et_pb_gutters3 et_primary_nav_dropdown_animation_fade et_secondary_nav_dropdown_animation_fade et_pb_footer_columns4 et_header_style_left et_pb_pagebuilder_layout et_no_sidebar et_divi_theme et-db et_minified_js et_minified_css">
<div class="bg-content" style="width:80%;margin-left:auto;margin-right:auto;">


<h1 style="text-align:center;"><a href="/bg">ภควัต-คีตา ฉบับเดิม</a></h1>
  <h1 class="chapter-title">
    <a href="../../3">
       บทที่-สาม
    </a>
<!-- 3 -->
  </h1>
  <h1 class="chapter-title">
    คารมะ-โยกะ
  </h1>
  <h2 class="text">
    โศลก 40
  </h2>
  <div class="devanagari">
    
      <div>
        इन्द्रियाणि मनो बुद्धिरस्याधिष्ठानमुच्यते ।
        <br>
        एतैर्विमोहयत्येष ज्ञानमावृत्य देहिनम् ॥ ३.४० ॥
      </div>
      
  </div>
  <div class="sans">

  
  <em>อินดริยาณิ มะโน บุดดิร<br />อัสยาดิชทานัม อุชยะเท</em><br /><em>เอไทร วิโมฮะยะทิ เอชะ<br />กยานัม อาพริทยะ เดฮินัม</em>
  
  </div>

  <div class="wbw">

  
  <em>อินดริยาณิ</em>&nbsp;&nbsp;-&nbsp;&nbsp;ประสาทสัมผัส, <em>มะนะฮ</em>&nbsp;&nbsp;-&nbsp;&nbsp;จิตใจ, <em>บุดดิฮ</em>&nbsp;&nbsp;-&nbsp;&nbsp;ปัญญา, <em>อัสยะ</em>&nbsp;&nbsp;-&nbsp;&nbsp;ของราคะนี้, <em>อดิชทานัม</em>&nbsp;&nbsp;-&nbsp;&nbsp;ที่พำนัก, <em>อุชยะเท</em>&nbsp;&nbsp;-&nbsp;&nbsp;เรียกว่า, <em>เอไทฮ</em>&nbsp;&nbsp;-&nbsp;&nbsp;ด้วยทั้งหมดนี้, <em>วิโมฮะยะทิ</em>&nbsp;&nbsp;-&nbsp;&nbsp;สับสน, <em>เอชะฮ</em>&nbsp;&nbsp;-&nbsp;&nbsp;ราคะนี้, <em>กยานัม</em>&nbsp;&nbsp;-&nbsp;&nbsp;ความรู้, <em>อาพริทยะ</em>&nbsp;&nbsp;-&nbsp;&nbsp;ปกคลุม, <em>เดฮินัม</em>&nbsp;&nbsp;-&nbsp;&nbsp;ของร่างกาย
  
  </div>

  <div class="text-title">
  คำแปล
  </div>
  <div class="trans">

  
  ประสาทสัมผัสต่าง&nbsp;&nbsp;ๆ&nbsp;&nbsp;รวมทั้งจิตใจและปัญญาเป็นสถานที่พำนักพักพิงของตัว<wbr>ราคะนี้&nbsp;&nbsp;ราคะปิดบังความรู้อันแท้จริงของสิ่งมีชีวิตผ่านตามจุดต่าง&nbsp;&nbsp;ๆ&nbsp;&nbsp;เหล่านี้<wbr>และทำให้เขาสับสนงุนงง
  
  </div>

  <div class="text-title">
  คำอธิบาย
  </div>
  <div class="purport">

  
  ศัตรู&nbsp;&nbsp;(ราคะ)&nbsp;&nbsp;ได้ยึดจุดยุทธศาสตร์ต่าง&nbsp;&nbsp;ๆ&nbsp;&nbsp;ภายในร่างกายของพันธวิญญาณ&nbsp;&nbsp;ดัง<wbr>นั้น&nbsp;&nbsp;องค์ชรีคริชณะทรงแนะนำสถานที่เหล่านี้&nbsp;&nbsp;เพื่อผู้ที่ต้องการกำราบศัตรูจะได้รู้ว่าศัตรู<wbr>อยู่ที่ไหน&nbsp;&nbsp;จิตใจเป็นศูนย์รวมกิจกรรมของประสาทสัมผัสทั้งหมด&nbsp;&nbsp;ดังนั้น&nbsp;&nbsp;เมื่อเราได้ยิน<wbr>เกี่ยวกับรูป&nbsp;&nbsp;รส&nbsp;&nbsp;กลิ่น&nbsp;&nbsp;เสียง&nbsp;&nbsp;และสัมผัส&nbsp;&nbsp;โดยทั่วไปจิตใจจะเป็นที่รวมความคิดเพื่อสนอง<wbr>ประสาทสัมผัสทั้งหมด&nbsp;&nbsp;ผลคือจิตใจและประสาทสัมผัสต่าง&nbsp;&nbsp;ๆ&nbsp;&nbsp;กลายมาเป็นศูนย์รวมของ<wbr>ราคะ&nbsp;&nbsp;จากนั้นปัญญาก็กลายมาเป็นเมืองหลวงของนิสัยชอบราคะนี้&nbsp;&nbsp;ปัญญาเป็นเพื่อน<wbr>บ้านที่อยู่ใกล้ชิดติดกับดวงวิญญาณ&nbsp;&nbsp;ปัญญาที่ชอบราคะจะมีอิทธิพลต่อดวงวิญญาณ<wbr>ทำให้เกิดอหังการ&nbsp;&nbsp;และเชื่อมสัมพันธ์ตนเองกับวัตถุ&nbsp;&nbsp;คือสัมพันธ์กับจิตใจและประสาท<wbr>สัมผัส&nbsp;&nbsp;ดวงวิญญาณมาหลงติดกับความสุขทางประสาทสัมผัสวัตถุ&nbsp;&nbsp;และเข้าใจผิดคิดว่า<wbr>นี่คือความสุขที่แท้จริง&nbsp;&nbsp;การแสดงตัวผิดของดวงวิญญาณนี้ได้อธิบายไว้อย่างงดงามใน&nbsp;&nbsp;<em>ชรีมัด-บากะวะธัม</em>&nbsp;&nbsp;(10.84.13)&nbsp;&nbsp;ดังนี้
  
  </div>

  <div class="sans">

  
  <em>ยัสยาทมะ-บุดดิฮ คุณะเพ ทริ-ดาทุเค<br />สวะ-ดีฮ คะละทราดิชุ โบมะ อิจยะ-ดีฮ</em><br /><em>ยัท-ทีรทะ-บุดดิฮ สะลิเล นะ คารฮิชิจ<br />จะเนชว อบิกเยชุ สะ เอวะ โก-คะระฮ</em>
  
  </div>

  <div class="purport">

  
  “มนุษย์ผู้แสดงตนว่าร่างกายที่ทำมาจากธาตุสามประการนี้คือตัวตนจริง&nbsp;&nbsp;พิจารณาว่า<wbr>ผลผลิตของร่างกายเป็นสังคญาติของตน&nbsp;&nbsp;พิจารณาว่าแผ่นดินที่เกิดเป็นสถานที่สักการะ<wbr>บูชา&nbsp;&nbsp;และไปยังสถานที่ศักดิ์สิทธิ์ของผู้แสวงบุญเพียงเพื่อไปอาบน้ำ&nbsp;&nbsp;แทนที่จะไปพบผู้มี<wbr>ความรู้ทิพย์&nbsp;&nbsp;พิจารณาได้ว่าบุคคลเช่นนี้เปรียบเสมือนกับลาหรือโค”
  
  </div>

<ul>
   <li><a href="../../3/39">
         Previous
   </a></li>
   <li><a href="../../3/41">
         Next
   <i></i>
   </a></li>
</ul>
</div>

</body>
</html>
