<!DOCTYPE html>

<html lang="en" class="no-js">
<head>
   <meta charset="utf-8">
   <meta name="viewport" content="width=device-width, initial-scale=1, shrink-to-fit=no">
   <meta http-equiv="x-ua-compatible" content="ie=edge">

   <title>ภควัต-คีตา ฉบับเดิม บทที่ หนึ่ง</title>
   <meta name="description" content="" />
   <link href="https://fonts.googleapis.com/css?family=Noto+Sans" rel="stylesheet">

   <!-- There are two relative links, one should work for chapters, 
   the other one for verses. Should be replaced with absolute path later-->
   <link rel="stylesheet" type="text/css" href="../../it.css">
   <link rel="stylesheet" type="text/css" href="../../../it.css">

</head>
<body>
<div class="bg-content">
<!-- everything above is common to every file. Header should be included there as well -->


<h1 style="text-align:center;"><a href="/bg">ภควัต-คีตา ฉบับเดิม</a></h1>
<h1 class="chapter-num">
    บทที่ หนึ่ง
  </h1>
<div>
  <a href="1">โศลก 1:</a>&nbsp;&nbsp;
ดฺริทะราชทระตรัสว่า&nbsp;&nbsp;“โอ้&nbsp;&nbsp;สันจะยะ&nbsp;&nbsp;หลังจากบรรดาโอรสของข้าและโอรสของ<wbr>พาณดุมาชุมนุมกันยังสถานที่ศักดิ์สิทธิ์แห่งคุรุคเชทระ&nbsp;&nbsp;มีความปรารถนาจะสู้รบ<wbr>พวกเขาทำอะไรกัน?”
</div>

<div>
  <a href="2">โศลก 2:</a>&nbsp;&nbsp;
สันจะยะกล่าวว่า&nbsp;&nbsp;โอ้&nbsp;&nbsp;กษัตริย์&nbsp;&nbsp;หลังจากมองไปที่การจัดทัพของเหล่าโอรสของพาณดุ<wbr>กษัตริย์ดุรโยดฺะนะทรงไปหาพระอาจารย์และตรัสดังต่อไปนี้
</div>

<div>
  <a href="3">โศลก 3:</a>&nbsp;&nbsp;
โอ้พระอาจารย์&nbsp;&nbsp;โปรดดูกองทัพอันยิ่งใหญ่ของเหล่าโอรสพาณดุ&nbsp;&nbsp;ที่จัดทัพด้วยความ<wbr>ชำนาญโดยโอรสของดรุพะดะ&nbsp;&nbsp;ศิษย์ผู้ชาญฉลาดของท่าน
</div>

<div>
  <a href="4">โศลก 4:</a>&nbsp;&nbsp;
ในกองทัพนี้มีวีรีบุรุษนักแม่นธนูมากมายที่ฝีมือพอ&nbsp;&nbsp;ๆ&nbsp;&nbsp;กับบีฺมะและอารจุนะ&nbsp;&nbsp;นักรบ<wbr>ผู้กล้าหาญเหล่านี้&nbsp;&nbsp;เช่น&nbsp;&nbsp;ยุยุดฺานะ&nbsp;&nbsp;วิราทะ&nbsp;&nbsp;และดรุพะดะ
</div>

<div>
  <a href="5">โศลก 5:</a>&nbsp;&nbsp;
ยังมีวีรบุรุษยอดนักรบผู้ทรงพลังอีก&nbsp;&nbsp;เช่น&nbsp;&nbsp;ดฺริชทะเคทุ&nbsp;&nbsp;เชคิทานะ&nbsp;&nbsp;คาชิราจะ&nbsp;&nbsp;พุรุจิท<wbr>คุนทิโบฺจะ&nbsp;&nbsp;และไชบยะ
</div>

<div>
  <a href="6">โศลก 6:</a>&nbsp;&nbsp;
มี&nbsp;&nbsp;ยุดฺามันยุผู้ยอดเยี่ยม&nbsp;&nbsp;อุททะโมจาผู้ทรงพลังมาก&nbsp;&nbsp;โอรสของสุบฺะดรา&nbsp;&nbsp;และเหล่า<wbr>โอรสของโดรพะดี&nbsp;&nbsp;ขุนศึกเหล่านี้เป็นยอดนักรบบนราชรถ
</div>

<div>
  <a href="7">โศลก 7:</a>&nbsp;&nbsp;
แต่เพื่อเป็นข้อมูลสำหรับท่าน&nbsp;&nbsp;โอ้&nbsp;&nbsp;ผู้ดีเลิศในหมู่พราหมณ์&nbsp;&nbsp;ให้ข้าได้บอกแด่ท่าน<wbr>เกี่ยวกับพวกผู้นำทัพของข้าซึ่งมีคุณสมบัติพิเศษในการนำกองทัพ
</div>

<div>
  <a href="8">โศลก 8:</a>&nbsp;&nbsp;
มีบุคลิกภาพเช่น&nbsp;&nbsp;บีฺชมะ&nbsp;&nbsp;คารณะ&nbsp;&nbsp;คริพะ&nbsp;&nbsp;อัชวัททฺามา&nbsp;&nbsp;วิคารณะ&nbsp;&nbsp;และโอรสของ<wbr>โสมะดัททะชื่อ&nbsp;&nbsp;บํูริชระวา&nbsp;&nbsp;ผู้ซึ่งมีชัยชนะในสนามรบเสมอ
</div>

<div>
  <a href="9">โศลก 9:</a>&nbsp;&nbsp;
มีวีรบุรุษอื่น&nbsp;&nbsp;ๆ&nbsp;&nbsp;อีกมากมายพร้อมที่จะถวายชีวิตเพื่อข้า&nbsp;&nbsp;ทุกคนเพียบพร้อมไปด้วย<wbr>อาวุธนานาชนิด&nbsp;&nbsp;และทั้งหมดเป็นผู้มีประสบการณ์ในยุทธศาสตร์
</div>

<div>
  <a href="10">โศลก 10:</a>&nbsp;&nbsp;
กำลังของพวกเรานั้นมหาศาลเกินกว่าจะวัดได้&nbsp;&nbsp;และพระอัยกาบีฺชมะทรงปกป้องเรา<wbr>อย่างดี&nbsp;&nbsp;แต่กำลังของพาณดะวะที่มีบีฺมะปกป้องด้วยความระมัดระวังนั้นมีจำกัด
</div>

<div>
  <a href="11">โศลก 11:</a>&nbsp;&nbsp;
บัดนี้&nbsp;&nbsp;พวกท่านทั้งหลายต้องช่วยให้การสนับสนุนพระอัยกาบีฺชมะอย่างเต็มที่&nbsp;&nbsp;โดย<wbr>อยู่ในตำแหน่งจุดยุทธศาสตร์ทางเข้าไปสู่กองทัพ
</div>

<div>
  <a href="12">โศลก 12:</a>&nbsp;&nbsp;
จากนั้นบีฺชมะ&nbsp;&nbsp;บรรพบุรุษผู้กล้าหาญยิ่งใหญ่แห่งราชวงศ์คุรุ&nbsp;&nbsp;พระอัยกาของเหล่า<wbr>นักรบทรงเป่าสังข์ด้วยสุรเสียงอันดังดุจเสียงสิงโตคำรามทำให้ดุรโยดฺะนะดีใจ
</div>

<div>
  <a href="13">โศลก 13:</a>&nbsp;&nbsp;
หลังจากนั้น&nbsp;&nbsp;เสียงสังข์&nbsp;&nbsp;กลอง&nbsp;&nbsp;แตรเดี่ยว&nbsp;&nbsp;แตร&nbsp;&nbsp;และเขาสัตว์ทั้งหมดได้เริ่มส่งเสียง<wbr>ประสาน&nbsp;&nbsp;ทำให้กึกก้องไปทั่ว
</div>

<div>
  <a href="14">โศลก 14:</a>&nbsp;&nbsp;
อีกฝ่ายหนึ่ง&nbsp;&nbsp;ทั้งองค์ชรีคริชณะและอารจุนะทรงประทับอยู่บนราชรถอันยิ่งใหญ่<wbr>ที่ลากด้วยม้าขาว&nbsp;&nbsp;ทั้งคู่ทรงเริ่มเป่าสังข์ทิพย์
</div>

<div>
  <a href="15">โศลก 15:</a>&nbsp;&nbsp;
องค์ชรีคริชณะทรงเป่าหอยสังข์ของพระองค์ชื่อ&nbsp;&nbsp;พานชะจันยะ&nbsp;&nbsp;อารจุนะทรง<wbr>เป่าหอยสังข์ชื่อ&nbsp;&nbsp;เดวะดัททะ&nbsp;&nbsp;และบีฺมะผู้รับประทานอาหารมากและปฏิบัติงานที่ใช้<wbr>พลังงานมหาศาลได้ทรงเป่าหอยสังข์อันยอดเยี่ยมชื่อ&nbsp;&nbsp;พะอุณดระ
</div>

<div>
  <a href="16-18">โศลก 16-18:</a>&nbsp;&nbsp;
กษัตริย์ยุดิฺชทิฺระโอรสของพระนางคุนทีทรงเป่าหอยสังข์ชื่อ&nbsp;&nbsp;อนันทะวิจะยะ&nbsp;&nbsp;นะคุละ<wbr>และสะฮะเดวะทรงเป่าหอยสังข์&nbsp;&nbsp;สุโกฺชะ&nbsp;&nbsp;และ&nbsp;&nbsp;มะณิ-พุชพะคะ&nbsp;&nbsp;กษัตริย์แห่งคาชี<wbr>ยอดนักยิงธนู&nbsp;&nbsp;ยอดนักรบชิคัฺนดี&nbsp;&nbsp;ดฺริชทัดยุมนะ&nbsp;&nbsp;วิราทะ&nbsp;&nbsp;สารทยะคิ&nbsp;&nbsp;ผู้ไม่เคยแพ้<wbr>ดรุพะดะเหล่าโอรสของโดรพะดีและองค์อื่น&nbsp;&nbsp;ๆ&nbsp;&nbsp;โอ้พระราชา&nbsp;&nbsp;เช่นนักรบผู้เก่งกล้า<wbr>โอรสของสุบฺะดรา&nbsp;&nbsp;ทั้งหมดได้เป่าหอยสังข์กันตามลำดับ
</div>

<div>
  <a href="19">โศลก 19:</a>&nbsp;&nbsp;
การเป่าหอยสังข์เหล่านี้ส่งเสียงกึกก้องกัมปนาท&nbsp;&nbsp;สะเทือนไปทั่วท้องฟ้าและทั่ว<wbr>พื้นดิน&nbsp;&nbsp;ทำให้หัวใจเหล่าโอรสของดฺริทะราชทระสลาย
</div>

<div>
  <a href="20">โศลก 20:</a>&nbsp;&nbsp;
ในขณะนั้น&nbsp;&nbsp;อารจุนะโอรสของพาณดุทรงนั่งอยู่บนราชรถที่มีธงรูปหนุมานและ<wbr>หยิบคันธนูเพื่อเตรียมที่จะยิงศรออกไป&nbsp;&nbsp;โอ้&nbsp;&nbsp;กษัตริย์&nbsp;&nbsp;หลังจากทรงมองไปที่เหล่า<wbr>โอรสของดฺริทะราชทระ&nbsp;&nbsp;ซึ่งขับราชรถมาในกองทัพเรียงรายกันเป็นทิวแถว&nbsp;&nbsp;จาก<wbr>นั้น&nbsp;&nbsp;อารจุนะตรัสกับองค์ชรีคริชณะด้วยคำพูดต่อไปนี้
</div>

<div>
  <a href="21-22">โศลก 21-22:</a>&nbsp;&nbsp;
อารจุนะตรัสว่า&nbsp;&nbsp;โอ้&nbsp;&nbsp;องค์ภควานผู้ไร้ความผิดพลาด&nbsp;&nbsp;โปรดขับราชรถของข้าไปอยู่<wbr>ท่ามกลางระหว่างกองทัพทั้งสองฝ่ายเพื่อข้าได้เห็นผู้ที่อยู่&nbsp;&nbsp;ณ&nbsp;&nbsp;ที่นี้&nbsp;&nbsp;ปรารถนาจะสู้<wbr>รบ&nbsp;&nbsp;และข้าต้องต่อสู้กับผู้ใดในการประลองยุทธอันยิ่งใหญ่ครั้งนี้
</div>

<div>
  <a href="23">โศลก 23:</a>&nbsp;&nbsp;
ให้ข้าได้เห็นผู้ที่มาอยู่&nbsp;&nbsp;ณ&nbsp;&nbsp;ที่นี้เพื่อสู้รบ&nbsp;&nbsp;โดยปรารถนาที่จะให้โอรสของดฺริทะราช<wbr>ทระผู้ที่มีจิตใจชั่วร้ายพอพระทัย
</div>

<div>
  <a href="24">โศลก 24:</a>&nbsp;&nbsp;
สันจะยะกล่าวว่า&nbsp;&nbsp;โอ้&nbsp;&nbsp;ผู้สืบราชวงศ์บฺาระทะ&nbsp;&nbsp;หลังจากที่ได้ยินอารจุนะตรัสแล้ว<wbr>องค์ชรีคริชณะทรงขับราชรถอันสง่างามไปอยู่&nbsp;&nbsp;ณ&nbsp;&nbsp;ท่ามกลางกองทัพทั้งสองฝ่าย
</div>

<div>
  <a href="25">โศลก 25:</a>&nbsp;&nbsp;
ในการปรากฏกายของบีฺชมะ&nbsp;&nbsp;โดรณะ&nbsp;&nbsp;และผู้นำของโลกอื่น&nbsp;&nbsp;ๆ&nbsp;&nbsp;องค์ภควานตรัสว่า<wbr>“โอ้&nbsp;&nbsp;พารทฺะ&nbsp;&nbsp;จงดูบรรดาสมาชิกของคุรุทั้งหมดที่มาชุมนุมกัน&nbsp;&nbsp;ณ&nbsp;&nbsp;ที่นี้”
</div>

<div>
  <a href="26">โศลก 26:</a>&nbsp;&nbsp;
ท่ามกลางกองทัพทั้งสองฝ่าย&nbsp;&nbsp;อารจุนะทรงเห็น&nbsp;&nbsp;พระบิดา&nbsp;&nbsp;พระอัยกา&nbsp;&nbsp;พระอาจารย์<wbr>พระมาตุลา&nbsp;&nbsp;พระเชษฐา&nbsp;&nbsp;พระอนุชา&nbsp;&nbsp;พระโอรส&nbsp;&nbsp;พระราชนัดดา&nbsp;&nbsp;พระสหาย&nbsp;&nbsp;รวมทั้ง<wbr>พระสัสสุระและผู้ปรารถนาดีอื่น&nbsp;&nbsp;ๆ
</div>

<div>
  <a href="27">โศลก 27:</a>&nbsp;&nbsp;
เมื่ออารจุนะโอรสพระนางคุนทีทรงเห็นบรรดาสหายและญาติทั้งหมดในระดับ<wbr>ต่าง&nbsp;&nbsp;ๆ&nbsp;&nbsp;กัน&nbsp;&nbsp;ทรงรู้สึกตื้นตันใจ&nbsp;&nbsp;เปี่ยมไปด้วยความเมตตาสงสาร&nbsp;&nbsp;และตรัสว่า
</div>

<div>
  <a href="28">โศลก 28:</a>&nbsp;&nbsp;
อารจุนะตรัสว่า&nbsp;&nbsp;โอ้&nbsp;&nbsp;คริชณะที่รัก&nbsp;&nbsp;การที่เห็นสหายและญาติ&nbsp;&nbsp;ๆ&nbsp;&nbsp;ปรากฏอยู่ต่อหน้า<wbr>ด้วยวิญญาณแห่งการสู้รบเช่นนี้&nbsp;&nbsp;ข้ารู้สึกว่าแขนขาสั่นไปหมด&nbsp;&nbsp;และปากแห้งผากลง
</div>

<div>
  <a href="29">โศลก 29:</a>&nbsp;&nbsp;
ทั่วทั้งเรือนร่างของข้ารู้สึกสั่นไปหมด&nbsp;&nbsp;ขนลุกตั้งชัน&nbsp;&nbsp;ธนูกาณดีวะลื่นหลุดไปจากมือ<wbr>ของข้า&nbsp;&nbsp;และผิวกายร้อนผ่าว
</div>

<div>
  <a href="30">โศลก 30:</a>&nbsp;&nbsp;
บัดนี้ข้าไม่สามารถยืนอยู่&nbsp;&nbsp;ณ&nbsp;&nbsp;ที่นี้ได้อีกต่อไป&nbsp;&nbsp;รู้สึกลืมตัว&nbsp;&nbsp;จิตใจว้าวุ่น&nbsp;&nbsp;เห็นแต่<wbr>สาเหตุแห่งความอับโชคเท่านั้น&nbsp;&nbsp;โอ้&nbsp;&nbsp;คริชณะ&nbsp;&nbsp;ผู้สังหารมารเคชี
</div>

<div>
  <a href="31">โศลก 31:</a>&nbsp;&nbsp;
ข้าพเจ้าไม่เห็นว่าจะมีอะไรดีจากการสังหารบรรดาญาติในสมรภูมินี้&nbsp;&nbsp;โอ้&nbsp;&nbsp;คริชณะ<wbr>ที่รัก&nbsp;&nbsp;และข้าก็ไม่ปรารถนาชัยชนะพร้อมทั้งราชอาณาจักร&nbsp;&nbsp;หรือความสุขที่จะได้รับ
</div>

<div>
  <a href="32-35">โศลก 32-35:</a>&nbsp;&nbsp;
โอ้&nbsp;&nbsp;โกวินดะ&nbsp;&nbsp;ผลประโยชน์ที่เราจะได้รับคือราชอาณาจักร&nbsp;&nbsp;ความสุข&nbsp;&nbsp;หรือแม้แต่<wbr>ดวงชีวิตเอง&nbsp;&nbsp;เมื่อพวกเขาทั้งหลายที่เราอาจปรารถนา&nbsp;&nbsp;บัดนี้&nbsp;&nbsp;ได้มาเรียงรายอยู่ใน<wbr>สมรภูมินี้แล้ว&nbsp;&nbsp;โอ้&nbsp;&nbsp;มะดํุสูดะนะ&nbsp;&nbsp;เมื่อพระอาจารย์&nbsp;&nbsp;พระบิดา&nbsp;&nbsp;บุตร&nbsp;&nbsp;พระอัยกา&nbsp;&nbsp;พระปิตุลา<wbr>พระสัสสุระ&nbsp;&nbsp;พระราชนัดดา&nbsp;&nbsp;พระเชษฐภรรดา&nbsp;&nbsp;พระกนิษฐภคินี&nbsp;&nbsp;และเหล่าสังคญาติ<wbr>พร้อมถวายชีวิตและทรัพย์สิน&nbsp;&nbsp;มายืนอยู่ต่อหน้า&nbsp;&nbsp;แล้วเหตุใฉนข้าต้องปรารถนา<wbr>ไปสังหารพวกเขาด้วย&nbsp;&nbsp;แม้พวกเขาอาจมาสังหารข้า&nbsp;&nbsp;โอ้&nbsp;&nbsp;ผู้ค้ำจุนมวลชีวิต&nbsp;&nbsp;ข้าพเจ้า<wbr>ไม่พร้อมรบกับพวกเขาแม้จะเป็นการแลกเปลี่ยนทั้งสามโลก&nbsp;&nbsp;นับประสาอะไรกับ<wbr>โลกนี้&nbsp;&nbsp;เราจะได้รับความสุขอันใดในการสังหารเหล่าโอรสของดฺริทะราชทระ
</div>

<div>
  <a href="36">โศลก 36:</a>&nbsp;&nbsp;
เราจะสั่งสมบาปหากสังหารผู้บุกรุกเหล่านี้&nbsp;&nbsp;ดังนั้น&nbsp;&nbsp;จึงไม่เหมาะที่จะสังหารเหล่า<wbr>โอรสของดฺริทะราชทระและเพื่อน&nbsp;&nbsp;ๆ&nbsp;&nbsp;ของเรา&nbsp;&nbsp;โอ้&nbsp;&nbsp;คริชณะ&nbsp;&nbsp;สวามีเทพธิดาแห่งโชค<wbr>ลาภ&nbsp;&nbsp;เราจะได้รับผลกำไรอะไร&nbsp;&nbsp;และจะได้รับความสุขจากการสังหารสังคญาติ<wbr>ของเราได้อย่างไร
</div>

<div>
  <a href="37-38">โศลก 37-38:</a>&nbsp;&nbsp;
โอ้&nbsp;&nbsp;จะนารดะนะ&nbsp;&nbsp;ถึงแม้ว่าหัวใจของบุคคลเหล่านี้&nbsp;&nbsp;จะถูกครอบงำไปด้วยความโลภ<wbr>ไม่เห็นความผิดในการสังหารครอบครัวของตนเอง&nbsp;&nbsp;หรือการทะเลาะวิวาทกับพวก<wbr>เพื่อน&nbsp;&nbsp;ๆ&nbsp;&nbsp;แล้วเหตุไฉน&nbsp;&nbsp;เราผู้ที่เห็นการทำลายครอบครัวเป็นการอาชญากรรมจะ<wbr>กระทำบาปเช่นนี้ได้เล่า
</div>

<div>
  <a href="39">โศลก 39:</a>&nbsp;&nbsp;
จากการทำลายล้างราชวงศ์&nbsp;&nbsp;ประเพณีนิรันดรของครอบครัวก็จะถูกทำลายไป&nbsp;&nbsp;ดัง<wbr>นั้น&nbsp;&nbsp;สมาชิกที่เหลือในครอบครัวจะปฏิบัติเยี่ยงคนไร้ศาสนา
</div>

<div>
  <a href="40">โศลก 40:</a>&nbsp;&nbsp;
เมื่อการทำผิดหลักศาสนามีมากขึ้นในครอบครัว&nbsp;&nbsp;โอ้&nbsp;&nbsp;คริชณะ&nbsp;&nbsp;สุภาพสตรีใน<wbr>ครอบครัวจะถูกทำให้เสื่อมเสีย&nbsp;&nbsp;และเมื่อสตรีเสื่อมเสีย&nbsp;&nbsp;โอ้&nbsp;&nbsp;ผู้สืบสกุลแห่งวริชณิ<wbr>ลูกหลานที่ไม่พึงประสงค์ก็จะถือกำเนิด
</div>

<div>
  <a href="41">โศลก 41:</a>&nbsp;&nbsp;
แน่นอนว่าการเพิ่มประชากรที่ไม่พึงปราราถนาเป็นสาเหตุแห่งชีวิตเสมือนอยู่ใน<wbr>นรก&nbsp;&nbsp;ทั้งของครอบครัวและของผู้ที่ทำลายประเพณีครอบครัว&nbsp;&nbsp;บรรพบุรุษของ<wbr>ครอบครัวที่วิบัติเช่นนี้จะตกต่ำ&nbsp;&nbsp;เพราะพิธีการถวายอาหารและน้ำให้แด่พวกท่าน<wbr>ต้องหยุดชะงักลงหมด
</div>

<div>
  <a href="42">โศลก 42:</a>&nbsp;&nbsp;
จากการกระทำชั่วของผู้ที่ทำลายล้างประเพณีของครอบครัว&nbsp;&nbsp;จึงทำให้เด็ก&nbsp;&nbsp;ๆ<wbr>ที่ไม่พึงปรารถนากำเนิดขึ้น&nbsp;&nbsp;โครงการเพื่อสังคมและกิจกรรมเพื่อความอยู่เย็น<wbr>เป็นสุขของครอบครัวทั้งหมดก็ถูกทำลายลง
</div>

<div>
  <a href="43">โศลก 43:</a>&nbsp;&nbsp;
โอ้&nbsp;&nbsp;คริชณะ&nbsp;&nbsp;ผู้ค้ำจุนประชากร&nbsp;&nbsp;ข้าพเจ้าได้ยินมาจากพะรัมพะรา&nbsp;&nbsp;ว่า&nbsp;&nbsp;พวกที่ประเพณี<wbr>ของครอบครัวถูกทำลายจะต้องตกไปอยู่ในนรก
</div>

<div>
  <a href="44">โศลก 44:</a>&nbsp;&nbsp;
โอ้&nbsp;&nbsp;อนิจจา&nbsp;&nbsp;มันแปลกอะไรเช่นนี้&nbsp;&nbsp;ที่เราเตรียมตัวเพื่อกระทำบาปอย่างใหญ่หลวงด้วย<wbr>แรงผลักดันจากความปรารถนาเพื่อแสวงหาความสุขอันยิ่งใหญ่&nbsp;&nbsp;เราจึงตั้งใจสังหาร<wbr>สังคญาติของเราเอง
</div>

<div>
  <a href="45">โศลก 45:</a>&nbsp;&nbsp;
มันอาจเป็นการดีกว่า&nbsp;&nbsp;ถ้าหากว่าเหล่าโอรสของดฺริทะราชทระผู้มีอาวุธครบมือมา<wbr>สังหารข้าขณะไร้อาวุธ&nbsp;&nbsp;และข้าพเจ้าจะไม่ตอบโต้ในสนามรบ
</div>

<div>
  <a href="46">โศลก 46:</a>&nbsp;&nbsp;
สันจะยะกล่าวว่า&nbsp;&nbsp;“หลังจากอารจุนะตรัสเช่นนี้ที่สมรภูมิแล้ว&nbsp;&nbsp;ทรงวางคันธนูและ<wbr>ลูกศรไว้ข้าง&nbsp;&nbsp;ๆ&nbsp;&nbsp;และนั่งลงบนราชรถ&nbsp;&nbsp;ภายในจิตใจเต็มไปด้วยความเศร้าโศก<wbr>เสียใจ”
</div>

<ul>
   <li><a href="../introduction">
         Previous
   </a></li>
   <li><a href="../2">
         Next
   <i></i>
   </a></li>
</ul>
</div>
<!-- footer should go here-->

</body>
</html>
