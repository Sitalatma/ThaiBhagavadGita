<!DOCTYPE html>

<html lang="th">
<head>
   <meta charset="utf-8">
   <title>ภควัต-คีตา ฉบับเดิม โศลก 1.21-22</title>

   <link rel='stylesheet' id='divi-fonts-css'  href='https://fonts.googleapis.com/css?family=Open+Sans:300italic,400italic,600italic,700italic,800italic,400,300,600,700,800&#038;subset=latin,latin-ext' type='text/css' media='all' />
   <link rel='stylesheet' id='et-gf-thai-css'  href='https://fonts.googleapis.com/earlyaccess/notosansthai.css' type='text/css' media='all' />

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/mp1fyr8d/bmfmo.css" media="all"/>
   <link rel="stylesheet" type="text/css" href="https://books.iskconthailand.com/wp-content/cache/wpfc-minified/qlw91dnk/bmfmo.css" media="all"/>

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/868c5g01/c813i.css" media="all"/>
<style type="text/css" id="custom-background-css">
body.custom-background { background-color: #f9e6ca; }
</style>
</head>
<body class="page-template-default page page-id-21 page-parent page-child parent-pageid-10 custom-background et_button_no_icon et_pb_button_helper_class et_non_fixed_nav et_show_nav et_hide_primary_logo et_hide_mobile_logo et_cover_background et_pb_gutter linux et_pb_gutters3 et_primary_nav_dropdown_animation_fade et_secondary_nav_dropdown_animation_fade et_pb_footer_columns4 et_header_style_left et_pb_pagebuilder_layout et_no_sidebar et_divi_theme et-db et_minified_js et_minified_css">
<div class="bg-content" style="width:80%;margin-left:auto;margin-right:auto;">


<h1 style="text-align:center;"><a href="/bg">ภควัต-คีตา ฉบับเดิม</a></h1>
  <h1 class="chapter-title">
    <a href="../../1">
       บทที่ หนึ่ง
    </a>
<!-- 1 -->
  </h1>
  <h1 class="chapter-title">
    สำรวจกองทัพที่สมรภูมิคุรุคเชทระ
  </h1>
  <h2 class="text">
    โศลก 21-22
  </h2>
  <div class="devanagari">
    
      <div>
        अर्जुन उवाच
        <br>
        सेनयोरुभयोर्मध्ये रथं स्थापय मेऽच्युत ॥ १.२१ ॥
      </div>
      
      <div>
        यावदेतान्निरिक्षेऽहं योद्‌धुकामानवस्थितान् ।
        <br>
        कैर्मया सह योद्धव्यमस्मिन्रणसमुद्यमे ॥ १.२२ ॥
      </div>
      
  </div>
  <div class="sans">

  
  <em>อารจุนะ อุวาชะ</em><br /><em>เสนะโยร อุบะโยร มัดเย<br />ระทัม สทาพะยะ เม ′ชยุทะ</em><br /><em>ยาวัด เอทาน นิรีคเช ′ฮัม<br />โยดดุ-คามาน อวัสทิทาน</em>
  
  </div>

  <div class="sans">

  
  <em>ไคร มายา สะฮะ โยดดัพยัม<br />อัสมิน ระณะ-สะมุดยะเม</em>
  
  </div>

  <div class="wbw">

  
  <em>อารจุนะฮอุวาชะ</em>&nbsp;&nbsp;-&nbsp;&nbsp;อารจุนะตรัส, <em>เสนะโยฮ</em>&nbsp;&nbsp;-&nbsp;&nbsp;ของกองทัพ, <em>อุบะโยฮ</em>&nbsp;&nbsp;-&nbsp;&nbsp;ทั้งสองฝ่าย, <em>มัดเย</em>&nbsp;&nbsp;-&nbsp;&nbsp;<wbr>ระหว่าง, <em>ระทัม</em>&nbsp;&nbsp;-&nbsp;&nbsp;ราชรถ, <em>สทาพะยะ</em>&nbsp;&nbsp;-&nbsp;&nbsp;กรุณารักษา, <em>เม</em>&nbsp;&nbsp;-&nbsp;&nbsp;ของข้า, <em>อัชยุทะ</em>&nbsp;&nbsp;-&nbsp;&nbsp;โอ้ผู้ไร้ความผิด<wbr>พลาด, <em>ยาวัท</em>&nbsp;&nbsp;-&nbsp;&nbsp;นานเท่าที่, <em>เอทาน</em>&nbsp;&nbsp;-&nbsp;&nbsp;ทั้งหมดนี้, <em>นิรีคเช</em>&nbsp;&nbsp;-&nbsp;&nbsp;อาจจะมองไป, <em>อฮัม</em>&nbsp;&nbsp;-&nbsp;&nbsp;ข้าพเจ้า, <em>โยดดุ-คามาน</em>&nbsp;&nbsp;-&nbsp;&nbsp;มีความปรารถที่จะสู้รบ, <em>อวัสทิทาน</em>&nbsp;&nbsp;-&nbsp;&nbsp;เป็นทิวแถวที่สนามรบ, <em>ไคฮ</em>&nbsp;&nbsp;-&nbsp;&nbsp;กับผู้ซึ่ง, <em>มะยา</em>&nbsp;&nbsp;-&nbsp;&nbsp;โดยข้า, <em>สะฮะ</em>&nbsp;&nbsp;-&nbsp;&nbsp;ด้วยกัน, <em>โยดดาพยัม</em>&nbsp;&nbsp;-&nbsp;&nbsp;ต้องต่อสู้, <em>อัสมิน</em>&nbsp;&nbsp;-&nbsp;&nbsp;ในนี้, <em>ระณะ</em>&nbsp;&nbsp;-&nbsp;&nbsp;ต่อสู้, <em>สะมุดยะเม</em>&nbsp;&nbsp;-&nbsp;&nbsp;ในความพยายาม
  
  </div>

  <div class="text-title">
  คำแปล
  </div>
  <div class="trans">

  
  อารจุนะตรัสว่า&nbsp;&nbsp;โอ้&nbsp;&nbsp;องค์ภควานผู้ไร้ความผิดพลาด&nbsp;&nbsp;โปรดขับราชรถของข้าไปอยู่<wbr>ท่ามกลางระหว่างกองทัพทั้งสองฝ่ายเพื่อข้าได้เห็นผู้ที่อยู่&nbsp;&nbsp;ณ&nbsp;&nbsp;ที่นี้&nbsp;&nbsp;ปรารถนาจะสู้<wbr>รบ&nbsp;&nbsp;และข้าต้องต่อสู้กับผู้ใดในการประลองยุทธอันยิ่งใหญ่ครั้งนี้
  
  </div>

  <div class="text-title">
  คำอธิบาย
  </div>
  <div class="purport">

  
  ถึงแม้ว่าองค์ชรีคริชณะทรงเป็นบุคลิกภาพสูงสุดแห่งพระเจ้า&nbsp;&nbsp;ด้วยพระเมตตา<wbr>ธิคุณอันหาที่สุดมิได้&nbsp;&nbsp;ทรงปฏิบัติตนรับใช้สหายด้วยความรักที่มีต่อสาวก&nbsp;&nbsp;ณ&nbsp;&nbsp;ที่นี้&nbsp;&nbsp;จึง<wbr>ทรงเรียกพระองค์ว่าเป็นผู้ที่ไม่มีความผิดพลาด&nbsp;&nbsp;ในฐานะที่ทรงเป็นสารถี&nbsp;&nbsp;จะต้องรับคำ<wbr>สั่งจาก&nbsp;&nbsp;อารจุนะ&nbsp;&nbsp;พระองค์ทรงไม่ลังเลที่จะทำเช่นนี้&nbsp;&nbsp;จึงทรงถูกเรียกว่าเป็นผู้ไร้ความผิด<wbr>พลาด&nbsp;&nbsp;ถึงแม้ว่าทรงยอมรับตำแหน่งสารถีให้สาวก&nbsp;&nbsp;แต่สถานภาพอันสูงสุดของพระองค์<wbr>ทรงไม่ถูกลดให้ต่ำลง&nbsp;&nbsp;ในทุก&nbsp;&nbsp;ๆ&nbsp;&nbsp;สถานการณ์พระองค์ทรงเป็นบุคลิกภาพสูงสุดแห่ง<wbr>พระเจ้า&nbsp;&nbsp;ฮริชีเคชะ&nbsp;&nbsp;เจ้าแห่งประสาทสัมผัสทั้งหมด&nbsp;&nbsp;ความสัมพันธ์ระหว่างองค์ภควาน&nbsp;&nbsp;และผู้รับ<wbr>ใช้มีความหวานชื่นและเป็นทิพย์&nbsp;&nbsp;ผู้รับใช้พร้อมเสมอในการรับใช้องค์ภควาน&nbsp;&nbsp;ในทำนอง<wbr>เดียวกัน&nbsp;&nbsp;องค์ภควานทรงหาโอกาสที่จะรับใช้สาวกเสมอเช่นเดียวกัน&nbsp;&nbsp;พระองค์ทรงมี<wbr>ความสุขเกษมสำราญมากที่สาวกผู้บริสุทธิ์มีสถานภาพที่เหนือกว่าและสั่งพระองค์<wbr>มากกว่าที่พระองค์ทรงเป็นผู้สั่ง&nbsp;&nbsp;เพราะทรงเป็นเจ้านาย&nbsp;&nbsp;ทุกคนจึงอยู่ภายใต้คำสั่งของ<wbr>พระองค์&nbsp;&nbsp;ไม่มีใครอยู่เหนือกว่าพอที่จะสั่งพระองค์ได้&nbsp;&nbsp;แต่เมื่อทรงพบสาวกผู้บริสุทธิ์สั่ง<wbr>พระองค์ทรงรู้สึกว่ามีความสุขเกษมสำราญทิพย์&nbsp;&nbsp;แม้ทรงเป็นเจ้านายผู้ไร้ความผิดพลาด<wbr>ในทุกสถานการณ์
  
  </div>

  <div class="purport">

  
  ในฐานะที่เป็นสาวกผู้บริสุทธิ์ขององค์ภควาน&nbsp;&nbsp;อารจุนะทรงไม่ปรารถนาต่อสู้<wbr>กับญาติพี่น้อง&nbsp;&nbsp;แต่ทรงถูกบังคับให้มาที่สมรภูมิ&nbsp;&nbsp;จากความดื้อรั้นของดุรโยดะนะผู้ไม่ยอม<wbr>ตกลงเจรจาสงบศึก&nbsp;&nbsp;ดังนั้น&nbsp;&nbsp;อารจุนะทรงอยากเห็นว่าใครคือผู้นำในการรบที่สมรภูมิ<wbr>นี้&nbsp;&nbsp;ถึงแม้เป็นไปไม่ได้ในการพยายามที่จะสงบศึกในสนามรบ&nbsp;&nbsp;อารจุนะทรงปรารถนา<wbr>จะเห็นพวกเขาอีกครั้งหนึ่งและดูว่ามีแนวโน้มเช่นไรในความต้องการสงครามอันไม่พึง<wbr>ปรารถนานี้
  
  </div>

<ul>
   <li><a href="../../1/20">
         Previous
   </a></li>
   <li><a href="../../1/23">
         Next
   <i></i>
   </a></li>
</ul>
</div>

</body>
</html>
