<!DOCTYPE html>

<html lang="th">
<head>
   <meta charset="utf-8">
   <title>ภควัต-คีตา ฉบับเดิม โศลก 16.23</title>

   <link rel='stylesheet' id='divi-fonts-css'  href='https://fonts.googleapis.com/css?family=Open+Sans:300italic,400italic,600italic,700italic,800italic,400,300,600,700,800&#038;subset=latin,latin-ext' type='text/css' media='all' />
   <link rel='stylesheet' id='et-gf-thai-css'  href='https://fonts.googleapis.com/earlyaccess/notosansthai.css' type='text/css' media='all' />

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/mp1fyr8d/bmfmo.css" media="all"/>
   <link rel="stylesheet" type="text/css" href="https://books.iskconthailand.com/wp-content/cache/wpfc-minified/qlw91dnk/bmfmo.css" media="all"/>

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/868c5g01/c813i.css" media="all"/>
<style type="text/css" id="custom-background-css">
body.custom-background { background-color: #f9e6ca; }
</style>
</head>
<body class="page-template-default page page-id-21 page-parent page-child parent-pageid-10 custom-background et_button_no_icon et_pb_button_helper_class et_non_fixed_nav et_show_nav et_hide_primary_logo et_hide_mobile_logo et_cover_background et_pb_gutter linux et_pb_gutters3 et_primary_nav_dropdown_animation_fade et_secondary_nav_dropdown_animation_fade et_pb_footer_columns4 et_header_style_left et_pb_pagebuilder_layout et_no_sidebar et_divi_theme et-db et_minified_js et_minified_css">
<div class="bg-content" style="width:80%;margin-left:auto;margin-right:auto;">


<h1 style="text-align:center;"><a href="/bg">ภควัต-คีตา ฉบับเดิม</a></h1>
  <h1 class="chapter-title">
    <a href="../../16">
       บทที่-สิบหก
    </a>
<!-- 16 -->
  </h1>
  <h1 class="chapter-title">
    ธรรมชาติทิพย์และ<br />ธรรมชาติมาร
  </h1>
  <h2 class="text">
    โศลก 23
  </h2>
  <div class="devanagari">
    
      <div>
        यः शास्त्रविधिमुत्सृज्य वर्तते कामकारतः ।
        <br>
        न स सिद्धिमवाप्नोति न सुखं न परां गतिम् ॥ १६.२३ ॥
      </div>
      
  </div>
  <div class="sans">

  
  <em>ยะฮ ชาสทระ-วิดิม อุทสริจยะ<br />วารทะเท คามะ-คาระทะฮ</em><br /><em>นะ สะ สิดดิม อวาพโนทิ<br />นะ สุคัม นะ พะราม กะทิม</em>
  
  </div>

  <div class="wbw">

  
  <em>ยะฮ</em>&nbsp;&nbsp;-&nbsp;&nbsp;ผู้ใดซึ่ง, <em>ชาสทระ-วิดิม</em>&nbsp;&nbsp;-&nbsp;&nbsp;กฎของพระคัมภีร์, <em>อุทสริจยะ</em>&nbsp;&nbsp;-&nbsp;&nbsp;ยกเลิก, <em>วารทะเท</em>&nbsp;&nbsp;-&nbsp;&nbsp;ยังคง, <em>คามะ</em>&nbsp;&nbsp;-&nbsp;&nbsp;<em>คาระทะฮ</em>&nbsp;&nbsp;-&nbsp;&nbsp;ทำตามอำเภอใจในราคะ, <em>นะ</em>&nbsp;&nbsp;-&nbsp;&nbsp;ไม่, <em>สะฮ</em>&nbsp;&nbsp;-&nbsp;&nbsp;เขา, <em>สิดดิม</em>&nbsp;&nbsp;-&nbsp;&nbsp;ความสมบูรณ์, <em>อวาพโนทิ</em>&nbsp;&nbsp;-&nbsp;&nbsp;บรรลุ, <em>นะ</em>&nbsp;&nbsp;-&nbsp;&nbsp;ไม่เคย, <em>สุคัม</em>&nbsp;&nbsp;-&nbsp;&nbsp;ความสุข, <em>นะ</em>&nbsp;&nbsp;-&nbsp;&nbsp;ไม่, <em>พะราม</em>&nbsp;&nbsp;-&nbsp;&nbsp;สูงสุด, <em>กะทิม</em>&nbsp;&nbsp;-&nbsp;&nbsp;ระดับ<wbr>สมบูรณ์
  
  </div>

  <div class="text-title">
  คำแปล
  </div>
  <div class="trans">

  
  ผู้ที่ยกเลิกคำสั่งสอนของพระคัมภีร์&nbsp;&nbsp;และทำตามอำเภอใจของตนเอง&nbsp;&nbsp;จะไม่บรรลุ<wbr>ถึงความสมบูรณ์&nbsp;&nbsp;ความสุข&nbsp;&nbsp;หรือจุดหมายปลายทางสูงสุด
  
  </div>

  <div class="text-title">
  คำอธิบาย
  </div>
  <div class="purport">

  
  ดังที่ได้อธิบายไว้ก่อนหน้านี้ว่า<em>ชาสทระ-วิดิ</em>&nbsp;&nbsp;หรือทิศทางของ&nbsp;&nbsp;<em>ชาสทระ</em>&nbsp;&nbsp;ได้ให้<wbr>ไว้แก่วรรณะต่าง&nbsp;&nbsp;ๆ&nbsp;&nbsp;และระดับต่าง&nbsp;&nbsp;ๆ&nbsp;&nbsp;ของสังคมมนุษย์&nbsp;&nbsp;คาดว่าทุกคนปฏิบัติตามกฎ<wbr>เกณฑ์เหล่านี้&nbsp;&nbsp;หากไม่ปฏิบัติตามและทำตามอำเภอใจ&nbsp;&nbsp;ตามราคะ&nbsp;&nbsp;ความโลภ&nbsp;&nbsp;และความ<wbr>ปรารถนาของตนเองจะไม่มีวันสมบูรณ์ในชีวิต&nbsp;&nbsp;อีกนัยหนึ่ง&nbsp;&nbsp;มนุษย์อาจรู้ทุกสิ่งทุกอย่าง<wbr>ทั้งหลายเหล่านี้ทางทฤษฎี&nbsp;&nbsp;แต่หากไม่ได้นำไปใช้กับชีวิตของตน&nbsp;&nbsp;ควรรู้ไว้ว่าเขาเป็นผู้ต่ำ<wbr>สุดของมนุษยชาติ&nbsp;&nbsp;ในรูปชีวิตมนุษย์&nbsp;&nbsp;สิ่งมีชีวิตคาดหวังว่าจะมีสติสัมปชัญญะดีพอและ<wbr>ปฏิบัติตามกฎที่ให้ไว้เพื่อพัฒนาชีวิตของตนเองไปสู่ระดับสูงสุด&nbsp;&nbsp;แต่หากไม่ปฏิบัติตามนั้น<wbr>เท่ากับดึงตัวเองให้ตกต่ำลง&nbsp;&nbsp;ถ้าปฏิบัติตามกฎเกณฑ์และตามหลักศีลธรรม&nbsp;&nbsp;แต่ในที่สุด<wbr>มาไม่ถึงระดับแห่งความเข้าใจองค์ภควาน&nbsp;&nbsp;ก็เท่ากับความรู้ทั้งหมดสูญเปล่า&nbsp;&nbsp;และหาก<wbr>ยอมรับความมีอยู่ขององค์ภควาน&nbsp;&nbsp;แต่ไม่ปฏิบัติในการรับใช้พระองค์ความพยายามก็<wbr>สูญเปล่า&nbsp;&nbsp;ดังนั้น&nbsp;&nbsp;เราควรค่อย&nbsp;&nbsp;ๆ&nbsp;&nbsp;พัฒนาตนเองมาสู่ระดับแห่งคริชณะจิตสำนึก&nbsp;&nbsp;และอุทิศ<wbr>ตนเสียสละรับใช้&nbsp;&nbsp;ณ&nbsp;&nbsp;ตรงนี้&nbsp;&nbsp;ที่สามารถบรรลุถึงระดับแห่งความสมบูรณ์สูงสุด&nbsp;&nbsp;ไม่ใช่ไป<wbr>พัฒนาอย่างอื่น
  
  </div>

  <div class="purport">

  
  คำว่า&nbsp;&nbsp;<em>คามะ-คาระทะฮ</em>&nbsp;&nbsp;สำคัญมาก&nbsp;&nbsp;บุคคลทั้ง&nbsp;&nbsp;ๆ&nbsp;&nbsp;ที่รู้&nbsp;&nbsp;ยังไปละเมิดกฎคลุกคลี<wbr>อยู่ในราคะทั้ง&nbsp;&nbsp;ๆ&nbsp;&nbsp;ที่รู้&nbsp;&nbsp;และรู้ว่าสิ่งนี้ต้องห้าม&nbsp;&nbsp;แต่ก็ยังทำ&nbsp;&nbsp;เช่นนี้เรียกว่าทำตามอำเภอใจ<wbr>หากรู้ว่าสิ่งนี้ควรทำแต่ไม่กระทำก็เรียกว่าทำตามอำเภอใจ&nbsp;&nbsp;บุคคลเหล่านี้จะถูกพระองค์<wbr>ลงโทษในที่สุดและจะไม่สามารถบรรลุถึงความสมบูรณ์ซึ่งหมายไว้สำหรับชีวิตมนุษย์<wbr>ชีวิตมนุษย์หมายไว้โดยเฉพาะเพื่อทำให้ความเป็นอยู่ของตนเองบริสุทธิ์&nbsp;&nbsp;หากไม่ปฏิบัติ<wbr>ตามกฎเกณฑ์ก็จะไม่สามารถทำให้ตนเองบริสุทธิ์และไม่สามารถบรรลุถึงระดับแห่ง<wbr>ความสุขที่แท้จริงได้
  
  </div>

<ul>
   <li><a href="../../16/22">
         Previous
   </a></li>
   <li><a href="../../16/24">
         Next
   <i></i>
   </a></li>
</ul>
</div>

</body>
</html>
