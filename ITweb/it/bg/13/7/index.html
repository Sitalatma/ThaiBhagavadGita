<!DOCTYPE html>

<html lang="th">
<head>
   <meta charset="utf-8">
   <title>ภควัต-คีตา ฉบับเดิม โศลก 13.6-7</title>

   <link rel='stylesheet' id='divi-fonts-css'  href='https://fonts.googleapis.com/css?family=Open+Sans:300italic,400italic,600italic,700italic,800italic,400,300,600,700,800&#038;subset=latin,latin-ext' type='text/css' media='all' />
   <link rel='stylesheet' id='et-gf-thai-css'  href='https://fonts.googleapis.com/earlyaccess/notosansthai.css' type='text/css' media='all' />

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/mp1fyr8d/bmfmo.css" media="all"/>
   <link rel="stylesheet" type="text/css" href="https://books.iskconthailand.com/wp-content/cache/wpfc-minified/qlw91dnk/bmfmo.css" media="all"/>

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/868c5g01/c813i.css" media="all"/>
<style type="text/css" id="custom-background-css">
body.custom-background { background-color: #f9e6ca; }
</style>
</head>
<body class="page-template-default page page-id-21 page-parent page-child parent-pageid-10 custom-background et_button_no_icon et_pb_button_helper_class et_non_fixed_nav et_show_nav et_hide_primary_logo et_hide_mobile_logo et_cover_background et_pb_gutter linux et_pb_gutters3 et_primary_nav_dropdown_animation_fade et_secondary_nav_dropdown_animation_fade et_pb_footer_columns4 et_header_style_left et_pb_pagebuilder_layout et_no_sidebar et_divi_theme et-db et_minified_js et_minified_css">
<div class="bg-content" style="width:80%;margin-left:auto;margin-right:auto;">


<h1 style="text-align:center;"><a href="/bg">ภควัต-คีตา ฉบับเดิม</a></h1>
  <h1 class="chapter-title">
    <a href="../../13">
       บทที่ สิบสาม
    </a>
<!-- 13 -->
  </h1>
  <h1 class="chapter-title">
    ธรรมชาติ ผู้รื่นเริง<br />และจิตสำนึก
  </h1>
  <h2 class="text">
    โศลก 6-7
  </h2>
  <div class="devanagari">
    
      <div>
        महाभूतान्यहंकारो बुद्धिरव्यक्तमेव च ।
        <br>
        इन्द्रियाणि दशैकं च पञ्च चेन्द्रियगोचराः ॥ १३.६ ॥
      </div>
      
      <div>
        इच्छा द्वेषः सुखं दुःखं संघातश्चेतना धृतिः ।
        <br>
        एतत्क्षेत्रं समासेन सविकारमुदाहृतम् ॥ १३.७ ॥
      </div>
      
  </div>
  <div class="sans">

  
  <em>มะฮา-บูทานิ อฮังคาโร<br />บุดดิร อัพยัคทัม เอวะ ชะ</em><br /><em>อินดริยาณิ ดะไชคัม ชะ<br />พันชะ เชนดริยะ-โกชะราฮ</em>
  
  </div>

  <div class="sans">

  
  <em>อิชชา ดเวชะฮ สุคัม ดุฮคัม<br />สังกาทัช เชทะนา ดริทิฮ</em><br /><em>เอทัท คเชทรัม สะมาเสนะ<br />สะ-วิคารัม อุดาฮริทัม</em>
  
  </div>

  <div class="wbw">

  
  <em>มะฮา-บูทานิ</em>&nbsp;&nbsp;-&nbsp;&nbsp;ธาตุที่ยิ่งใหญ่, <em>อฮังคาระฮ</em>&nbsp;&nbsp;-&nbsp;&nbsp;อหังการ, <em>บุดดิฮ</em>&nbsp;&nbsp;-&nbsp;&nbsp;ปัญญา, <em>อัพยัคทัม</em>&nbsp;&nbsp;-&nbsp;&nbsp;ไม่<wbr>ปรากฏ, <em>เอวะ</em>&nbsp;&nbsp;-&nbsp;&nbsp;แน่นอน, <em>ชะ</em>&nbsp;&nbsp;-&nbsp;&nbsp;เช่นกัน, <em>อินดริยาณิ</em>&nbsp;&nbsp;-&nbsp;&nbsp;ประสาทสัมผัสต่าง ๆ, <em>ดะชะ-เอคัม</em>&nbsp;&nbsp;-&nbsp;&nbsp;<wbr>สิบเอ็ด, <em>ชะ</em>&nbsp;&nbsp;-&nbsp;&nbsp;เช่นกัน, <em>พันชะ</em>&nbsp;&nbsp;-&nbsp;&nbsp;ห้า, <em>ชะ</em>&nbsp;&nbsp;-&nbsp;&nbsp;เช่นกัน, <em>อินดริยะ-โก-ชะราฮ</em>&nbsp;&nbsp;-&nbsp;&nbsp;อายตนะภายนอก, <em>อิชชา</em>&nbsp;&nbsp;-&nbsp;&nbsp;ความปรารถนา, <em>ดเวชะฮ</em>&nbsp;&nbsp;-&nbsp;&nbsp;ความเกลียด, <em>สุคัม</em>&nbsp;&nbsp;-&nbsp;&nbsp;ความสุข, <em>ดุฮคัม</em>&nbsp;&nbsp;-&nbsp;&nbsp;ความทุกข์, <em>สังกาทะฮ</em>&nbsp;&nbsp;-&nbsp;&nbsp;การรวมกัน, <em>เชทะนา</em>&nbsp;&nbsp;-&nbsp;&nbsp;อาการแห่งชีวิต, <em>ดริทิฮ</em>&nbsp;&nbsp;-&nbsp;&nbsp;ความมั่นใจ, <em>เอทัท</em>&nbsp;&nbsp;-&nbsp;&nbsp;ทั้งหมด<wbr>นี้, <em>คเชทรัม</em>&nbsp;&nbsp;-&nbsp;&nbsp;สนามแห่งกิจกรรม, <em>สะมาเสนะ</em>&nbsp;&nbsp;-&nbsp;&nbsp;โดยสรุป, <em>สะ-วิคารัม</em>&nbsp;&nbsp;-&nbsp;&nbsp;มีผลกระทบซึ่งกัน<wbr>และกัน, <em>อุดาฮริทัม</em>&nbsp;&nbsp;-&nbsp;&nbsp;ให้ตัวอย่างเพื่อแสดง
  
  </div>

  <div class="text-title">
  คำแปล
  </div>
  <div class="trans">

  
  ธาตุยิ่งใหญ่ทั้งห้า&nbsp;&nbsp;อหังการ&nbsp;&nbsp;ปัญญา&nbsp;&nbsp;สิ่งที่ไม่ปรากฏ&nbsp;&nbsp;ประสาทสัมผัสทั้งสิบและ<wbr>จิตใจ&nbsp;&nbsp;อายตนะภายนอกทั้งห้า&nbsp;&nbsp;ความต้องการ&nbsp;&nbsp;ความเกลียดชัง&nbsp;&nbsp;ความสุข&nbsp;&nbsp;ความ<wbr>ทุกข์&nbsp;&nbsp;ผลรวม&nbsp;&nbsp;อาการแห่งชีวิต&nbsp;&nbsp;และความมั่นใจ&nbsp;&nbsp;ทั้งหมดนี้โดยสรุปพิจารณาว่า<wbr>เป็นสนามแห่งกิจกรรมและผลกระทบซึ่งกันและกันของมัน
  
  </div>

  <div class="text-title">
  คำอธิบาย
  </div>
  <div class="purport">

  
  จากคำกล่าวของนักปราชญ์ผู้ยิ่งใหญ่ที่เชื่อถือได้ทั้งหลาย&nbsp;&nbsp;บทมนต์พระเวท<wbr>และคำพังเพยของ&nbsp;&nbsp;<em>เวดานธะ-สูทระ</em>&nbsp;&nbsp;ในส่วนต่าง&nbsp;&nbsp;ๆ&nbsp;&nbsp;ของโลกนี้สามารถเข้าใจได้ดังนี้<wbr>ก่อนอื่นมี&nbsp;&nbsp;ดิน&nbsp;&nbsp;น้ำ&nbsp;&nbsp;ไฟ&nbsp;&nbsp;ลมและอากาศเหล่านี้คือธาตุยิ่งใหญ่ทั้งห้า&nbsp;&nbsp;(<em>มะฮา-บูทะ</em>)&nbsp;&nbsp;จาก<wbr>นั้นมีอหังการ&nbsp;&nbsp;ปัญญา&nbsp;&nbsp;และสามระดับแห่งธรรมชาติวัตถุในสภาวะที่ไม่ปรากฏ&nbsp;&nbsp;จากนั้น<wbr>มีประสาทสัมผัสทั้งห้าที่รับความรู้&nbsp;&nbsp;เช่น&nbsp;&nbsp;ตา&nbsp;&nbsp;หู&nbsp;&nbsp;จมูก&nbsp;&nbsp;ลิ้น&nbsp;&nbsp;และผิวหนัง&nbsp;&nbsp;จากนั้นมีประสาท<wbr>สัมผัสที่ทำงานทั้งห้า&nbsp;&nbsp;คือ&nbsp;&nbsp;เสียง&nbsp;&nbsp;ขา&nbsp;&nbsp;มือ&nbsp;&nbsp;ทวารหนัก&nbsp;&nbsp;และอวัยวะสืบพันธุ์&nbsp;&nbsp;จากนั้นที่เหนือ<wbr>ไปกว่าประสาทสัมผัสมีจิตใจซึ่งอยู่ภายใน&nbsp;&nbsp;และอาจเรียกว่าประสาทสัมผัสภายใน&nbsp;&nbsp;ฉะนั้น<wbr>เมื่อรวมจิตใจเข้าไปด้วยจะมีประสาทสัมผัสทั้งหมดสิบเอ็ด&nbsp;&nbsp;จากนั้นมีอายตนะภายนอก<wbr>ห้าคือ&nbsp;&nbsp;กลิ่น&nbsp;&nbsp;รส&nbsp;&nbsp;รูป&nbsp;&nbsp;สัมผัส&nbsp;&nbsp;และเสียง&nbsp;&nbsp;ตอนนี้ผลรวมของธาตุทั้งยี่สิบสี่นี้เรียกว่า&nbsp;&nbsp;สนาม<wbr>แห่งกิจกรรม&nbsp;&nbsp;หากผู้ใดทำการศึกษาวิเคราะห์ยี่สิบสี่สาขาวิชานี้เขาจะสามารถเข้าใจ<wbr>สนามแห่งกิจกรรมได้เป็นอย่างดี&nbsp;&nbsp;จากนั้นก็มีความต้องการ&nbsp;&nbsp;ความเกลียดชัง&nbsp;&nbsp;ความสุข<wbr>และความทุกข์&nbsp;&nbsp;ซึ่งเป็นผลกระทบซึ่งกันและกัน&nbsp;&nbsp;และเป็นผู้แทนของธาตุยิ่งใหญ่ทั้งห้าใน<wbr>ร่างกายอันหยาบ&nbsp;&nbsp;ลักษณะอาการของชีวิตแสดงออกมาทางจิตสำนึกและความมั่นใจ&nbsp;&nbsp;ซึ่ง<wbr>เป็นปรากฏการณ์ของร่างที่ละเอียด&nbsp;&nbsp;เช่น&nbsp;&nbsp;จิตใจ&nbsp;&nbsp;อหังการ&nbsp;&nbsp;และปัญญา&nbsp;&nbsp;ธาตุอันละเอียดนี้<wbr>รวมอยู่ในสนามแห่งกิจกรรม
  
  </div>

  <div class="purport">

  
  ธาตุยิ่งใหญ่ทั้งห้าเป็นตัวแทนของอหังการ&nbsp;&nbsp;ซึ่งเป็นตัวแทนของระดับพื้นฐาน<wbr>ของอหังการเรียกทางเทคนิคว่า&nbsp;&nbsp;แนวความคิดทางวัตถุหรือ&nbsp;&nbsp;<em>ทามะสะ-บุดดิ</em>&nbsp;&nbsp;หรือปัญญา<wbr>ในอวิชชา&nbsp;&nbsp;ยิ่งไปกว่านั้น&nbsp;&nbsp;ยังเป็นตัวแทนระดับที่ไม่ปรากฏของสามระดับแห่งธรรมชาติ<wbr>วัตถุ&nbsp;&nbsp;ระดับที่ไม่ปรากฏของธรรมชาติวัตถุเรียกว่า&nbsp;&nbsp;<em>พระดานะ</em>
  
  </div>

  <div class="purport">

  
  ผู้ปรารถนาจะรู้ธาตุทั้งยี่สิบสี่โดยละเอียด&nbsp;&nbsp;พร้อมทั้งผลกระทบซึ่งกันและกัน<wbr>ควรศึกษาปรัชญาอย่างละเอียดถี่ถ้วน&nbsp;&nbsp;<em>ภควัต-คีตา</em>&nbsp;&nbsp;นี้ให้ไว้แต่เพียงบทสรุปเท่านั้น
  
  </div>

  <div class="purport">

  
  ร่างกายเป็นตัวแทนของปัจจัยทั้งหลายเหล่านี้&nbsp;&nbsp;และมีการเปลี่ยนแปลงหกขั้น<wbr>ตอนคือ&nbsp;&nbsp;ร่างกายเกิดขึ้นมา&nbsp;&nbsp;เจริญเติบโต&nbsp;&nbsp;เป็นอยู่ชั่วขณะ&nbsp;&nbsp;สืบพันธุ์&nbsp;&nbsp;จากนั้นเริ่มเสื่อมลง<wbr>และในที่สุดก็สูญสลายไป&nbsp;&nbsp;ดังนั้น&nbsp;&nbsp;สนามจึงเป็นวัตถุที่ไม่ถาวร&nbsp;&nbsp;อย่างไรก็ดี&nbsp;&nbsp;<em>คเชทระ-กยะ</em><wbr>ผู้รู้สนามหรือตัวเจ้าของสนามนั้นแตกต่างกัน
  
  </div>

<ul>
   <li><a href="../../13/5">
         Previous
   </a></li>
   <li><a href="../../13/8-12">
         Next
   <i></i>
   </a></li>
</ul>
</div>

</body>
</html>
