<!DOCTYPE html>

<html lang="en" class="no-js">
<head>
   <meta charset="utf-8">
   <meta name="viewport" content="width=device-width, initial-scale=1, shrink-to-fit=no">
   <meta http-equiv="x-ua-compatible" content="ie=edge">

   <title>ภควัต-คีตา ฉบับเดิม โศลก 13.1-2</title>
   <meta name="description" content="" />
   <link href="https://fonts.googleapis.com/css?family=Noto+Sans" rel="stylesheet">

   <!-- There are two relative links, one should work for chapters, 
   the other one for verses. Should be replaced with absolute path later-->
   <link rel="stylesheet" type="text/css" href="../../it.css">
   <link rel="stylesheet" type="text/css" href="../../../it.css">

</head>
<body>
<div class="bg-content">
<!-- everything above is common to every file. Header should be included there as well -->


<h1 style="text-align:center;"><a href="/bg">ภควัต-คีตา ฉบับเดิม</a></h1>
  <h1 class="chapter-title">
    <a href="../../13">
       บทที่ สิบสาม
    </a>
<!-- 13 -->
  </h1>
  <h1 class="chapter-title">
    ธรรมชาติ ผู้รื่นเริง<br />และจิตสำนึก
  </h1>
  <h2 class="text">
    โศลก 1-2
  </h2>
  <div class="devanagari">
    
      <div>
        अर्जुन उवाच ।
        <br>
        प्रकृतिं पुरुषं चैव क्षेत्रं क्षेत्रज्ञमेव च
        <br>
        एतद्वेदितुमिच्छामि ज्ञानं ज्ञेयं च केशव ॥ १३.१ ॥
      </div>
      
      <div>
        श्रीभगवानुवाच ।
        <br>
        इदं शरीरं कौन्तेय क्षेत्रमित्यभिधीयते
        <br>
        एतद्यो वेत्ति तं प्राहुः क्षेत्रज्ञ इति तद्विदः ॥ १३.२ ॥
      </div>
      
  </div>
  <div class="sans">

  
  <em>อารจุนะ อุวาชะ</em><br /><em>พระคริทิม พุรุชัม ไชวะ<br />คเชทรัม คเชทระ-กยัม เอวะ ชะ</em><br /><em>เอทัด เวดิทุม อิชชฺามิ<br />กยานัม กเยยัม ชะ เคชะวะ</em>
  
  </div>

  <div class="sans">

  
  <em>ชรี-บฺะกะวาน อุวาชะ</em><br /><em>อิดัม ชะรีรัม คะอุนเทยะ<br />คเชทรัม อิทิ อบิฺดีฺยะเท</em><br /><em>เอทัด โย เวททิ ทัม พราฮุฮ<br />คเชทระ-กยะ อิทิ ทัด-วิดะฮ</em>
  
  </div>

  <div class="wbw">

  
  <em>อารจุนะฮ อุวาชะ</em>&nbsp;&nbsp;-&nbsp;&nbsp;อารจุนะตรัสว่า, <em>พระคริทิม</em>&nbsp;&nbsp;-&nbsp;&nbsp;ธรรมชาติ, <em>พุรุชัม</em>&nbsp;&nbsp;-&nbsp;&nbsp;ผู้รื่นเริง, <em>ชะ</em>&nbsp;&nbsp;-&nbsp;&nbsp;เช่น<wbr>กัน, <em>เอวะ</em>&nbsp;&nbsp;-&nbsp;&nbsp;แน่นอน, <em>คเชทรัม</em>&nbsp;&nbsp;-&nbsp;&nbsp;สนาม, <em>คเชทระ-กยัม</em>&nbsp;&nbsp;-&nbsp;&nbsp;ผู้รู้สนาม, <em>เอวะ</em>&nbsp;&nbsp;-&nbsp;&nbsp;แน่นอน, <em>ชะ</em>&nbsp;&nbsp;-&nbsp;&nbsp;เช่น<wbr>กัน, <em>เอทัท</em>&nbsp;&nbsp;-&nbsp;&nbsp;ทั้งหมดนี้, <em>เวดิทุม</em>&nbsp;&nbsp;-&nbsp;&nbsp;เข้าใจ, <em>อิชชฺามิ</em>&nbsp;&nbsp;-&nbsp;&nbsp;ข้าพเจ้าปรารถนา, <em>กยานัม</em>&nbsp;&nbsp;-&nbsp;&nbsp;ความรู้, <em>กเยยัม</em>&nbsp;&nbsp;-&nbsp;&nbsp;เป้าหมายของความรู้, <em>ชะ</em>&nbsp;&nbsp;-&nbsp;&nbsp;เช่นกัน, <em>เคชะวะ</em>&nbsp;&nbsp;-&nbsp;&nbsp;โอ้ คริชณะ, <em>ชรี-บฺะกะวาน อุวาชะ</em>&nbsp;&nbsp;-&nbsp;&nbsp;<wbr>องค์ภควานตรัส, <em>อิดัม</em>&nbsp;&nbsp;-&nbsp;&nbsp;นี้, <em>ชะรีรัม</em>&nbsp;&nbsp;-&nbsp;&nbsp;ร่างกาย, <em>คะอุนเทยะ</em>&nbsp;&nbsp;-&nbsp;&nbsp;โอ้ โอรสพระนางคุนที, <em>คเช- ทรัม</em>&nbsp;&nbsp;-&nbsp;&nbsp;สนาม, <em>อิทิ</em>&nbsp;&nbsp;-&nbsp;&nbsp;ดังนั้น, <em>อบิฺดีฺยะเท</em>&nbsp;&nbsp;-&nbsp;&nbsp;เรียกว่า, <em>เอทัท</em>&nbsp;&nbsp;-&nbsp;&nbsp;นี้, <em>ยะฮ</em>&nbsp;&nbsp;-&nbsp;&nbsp;ผู้ซึ่ง, <em>เวททิ</em>&nbsp;&nbsp;-&nbsp;&nbsp;รู้, <em>ทัม</em>&nbsp;&nbsp;-&nbsp;&nbsp;เขา, <em>พราฮุฮ</em>&nbsp;&nbsp;-&nbsp;&nbsp;เรียกว่า, <em>คเชทระ-กยะฮ</em>&nbsp;&nbsp;-&nbsp;&nbsp;ผู้รู้สนาม, <em>อิทิ</em>&nbsp;&nbsp;-&nbsp;&nbsp;ดังนั้น, <em>ทัท-วิดะฮ</em>&nbsp;&nbsp;-&nbsp;&nbsp;โดยพวกที่รู้สิ่งนี้
  
  </div>

  <div class="text-title">
  คำแปล
  </div>
  <div class="trans">

  
  อารจุนะตรัสว่า&nbsp;&nbsp;โอ้&nbsp;&nbsp;คริชณะที่รัก&nbsp;&nbsp;ข้าปรารถนาจะรู้เกี่ยวกับพระคริทิ&nbsp;&nbsp;(ธรรมชาติ)<wbr>พุรุชะ&nbsp;&nbsp;(ผู้รื่นเริง)&nbsp;&nbsp;สนาม&nbsp;&nbsp;และผู้รู้สนาม&nbsp;&nbsp;ความรู้&nbsp;&nbsp;และจุดมุ่งหมายแห่งความรู้<wbr>องค์ภควานตรัสว่า&nbsp;&nbsp;โอ้&nbsp;&nbsp;โอรสพระนางคุนที&nbsp;&nbsp;ร่างกายนี้เรียกว่าสนาม&nbsp;&nbsp;และผู้ที่รู้<wbr>ร่างกายนี้เรียกว่าผู้รู้สนาม
  
  </div>

  <div class="text-title">
  คำอธิบาย
  </div>
  <div class="purport">

  
  อารจุนะทรงถามเกี่ยวกับ&nbsp;&nbsp;<em>พระคริทิ</em>&nbsp;&nbsp;(ธรรมชาติ)&nbsp;&nbsp;<em>พุรุชะ</em>&nbsp;&nbsp;(ผู้รื่นเริง)&nbsp;&nbsp;<em>คเชทระ</em><wbr>(สนาม)&nbsp;&nbsp;<em>คเชทระ-กยะ</em>&nbsp;&nbsp;(ผู้รู้สนาม)&nbsp;&nbsp;ความรู้และจุดมุ่งหมายแห่งความรู้&nbsp;&nbsp;เมื่อทรงถาม<wbr>ทั้งหมดนี้&nbsp;&nbsp;คริชณะตรัสว่า&nbsp;&nbsp;ร่างกายนี้เรียกว่าสนาม&nbsp;&nbsp;และผู้รู้ร่างกายนี้เรียกว่าผู้รู้สนาม<wbr>ร่างกายนี้เป็นสนามแห่งกิจกรรมสำหรับพันธวิญญาณ&nbsp;&nbsp;พันธวิญญาณได้มาติดกับอยู่<wbr>ในความเป็นอยู่ทางวัตถุ&nbsp;&nbsp;พยายามเป็นเจ้าและครอบครองธรรมชาติวัตถุตามกำลัง<wbr>ความสามารถของตน&nbsp;&nbsp;จึงได้รับสนามแห่งกิจกรรม&nbsp;&nbsp;สนามแห่งกิจกรรมนี้คือร่างกาย<wbr>และร่างกายนี้คืออะไร?&nbsp;&nbsp;ร่างกายประกอบไปด้วยประสาทสัมผัสต่าง&nbsp;&nbsp;ๆ&nbsp;&nbsp;พันธวิญญาณ<wbr>ปรารถนาจะรื่นเริงอยู่กับการสนองประสาทสัมผัส&nbsp;&nbsp;ตามกำลังความสามารถที่จะรื่นเริง<wbr>กับการสนองประสาทสัมผัส&nbsp;&nbsp;เราจึงได้รับร่างกายหรือสนามแห่งกิจกรรมมา&nbsp;&nbsp;ดังนั้น<wbr>ร่างกายจึงเรียกว่า&nbsp;&nbsp;<em>คเชทระ</em>&nbsp;&nbsp;หรือสนามแห่งกิจกรรมสำหรับพันธวิญญาณ&nbsp;&nbsp;เช่นนี้บุคคล<wbr>ที่สำคัญตนเองกับร่างกายเรียกว่า&nbsp;&nbsp;<em>คเชทระ-กยะ</em>&nbsp;&nbsp;หรือผู้รู้สนาม&nbsp;&nbsp;มิใช่เป็นสิ่งลำบาก<wbr>ที่จะเข้าใจข้อแตกต่างระหว่างสนามและผู้รู้สนาม&nbsp;&nbsp;ร่างกายและผู้รู้ร่างกาย&nbsp;&nbsp;ใคร&nbsp;&nbsp;ๆ&nbsp;&nbsp;ก็<wbr>สามารถพิจารณาได้&nbsp;&nbsp;ตั้งแต่วัยเด็กจนถึงวัยชรา&nbsp;&nbsp;เราได้ผ่านการเปลี่ยนแปลงของร่างกาย<wbr>มามากมาย&nbsp;&nbsp;ถึงกระนั้น&nbsp;&nbsp;เรายังคงเป็นบุคคลคนเดียวกัน&nbsp;&nbsp;ดังนั้น&nbsp;&nbsp;จึงมีข้อแตกต่างระหว่าง<wbr>ผู้รู้สนามแห่งกิจกรรมและตัวสนามแห่งกิจกรรม&nbsp;&nbsp;พันธวิญญาณผู้มีชีวิตสามารถเข้าใจ<wbr>ว่าตนเองแตกต่างไปจากร่างกายได้อธิบายไว้ในตอนต้นว่า&nbsp;&nbsp;<em>-เดฮิโน&nbsp;&nbsp;่สมิน</em>-&nbsp;&nbsp;สิ่งมีชีวิตอยู่<wbr>ภายในร่างกาย&nbsp;&nbsp;และร่างกายเปลี่ยนแปลงจากทารกมาเป็นเด็ก&nbsp;&nbsp;จากเด็กมาเป็นหนุ่มสาว<wbr>และจากหนุ่มสาวมาเป็นผู้สูงอายุ&nbsp;&nbsp;ผู้ที่เป็นเจ้าของร่างกายรู้ว่าร่างกายนี้เปลี่ยนแปลง<wbr>เจ้าของคือ&nbsp;&nbsp;<em>คเชทระ-กยะ</em>&nbsp;&nbsp;ที่แตกต่างออกไป&nbsp;&nbsp;บางครั้งเราคิดว่า&nbsp;&nbsp;“ฉันมีความสุข”&nbsp;&nbsp;“ฉัน<wbr>เป็นผู้ชาย”&nbsp;&nbsp;“ฉันเป็นผู้หญิง”&nbsp;&nbsp;“ฉันเป็นสุขนัข”&nbsp;&nbsp;“ฉันเป็นแมว”&nbsp;&nbsp;เหล่านี้เป็นชื่อระบุทาง<wbr>ร่างกายของผู้รู้&nbsp;&nbsp;แต่ผู้รู้แตกต่างไปจากร่างกาย&nbsp;&nbsp;ถึงแม้ว่าเราอาจใช้สิ่งของมากมายเช่น<wbr>เสื้อผ้าอาภรณ์ต่าง&nbsp;&nbsp;ๆ&nbsp;&nbsp;ฯลฯ&nbsp;&nbsp;แต่เรารู้ว่าตัวเราแตกต่างไปจากสิ่งของที่เราใช้&nbsp;&nbsp;ในทำนอง<wbr>เดียวกัน&nbsp;&nbsp;จากการพิจารณาเพียงเล็กน้อยก็เข้าใจได้ว่าเราแตกต่างไปจากร่างกาย<wbr>อาตมา&nbsp;&nbsp;ท่าน&nbsp;&nbsp;หรือผู้ใดที่เป็นเจ้าของร่างกายเรียกว่า&nbsp;&nbsp;<em>คเชทระ-กยะ</em>&nbsp;&nbsp;หรือผู้รู้สนามแห่ง<wbr>กิจกรรม&nbsp;&nbsp;และร่างกายเรียกว่า&nbsp;&nbsp;<em>คเชทระ</em>&nbsp;&nbsp;หรือตัวสนามแห่งกิจกรรม
  
  </div>

  <div class="purport">

  
  ในหกบทแรกของ&nbsp;&nbsp;<em>ภควัต-คีตา</em>&nbsp;&nbsp;ได้อธิบายถึงผู้รู้ร่างกาย&nbsp;&nbsp;(สิ่งมีชีวิต)&nbsp;&nbsp;และตำแหน่ง<wbr>ที่เขาสามารถเข้าใจองค์ภควาน&nbsp;&nbsp;ในหกบทกลางของ&nbsp;&nbsp;<em>ภควัต-คีตา</em>&nbsp;&nbsp;ได้อธิบายถึงบุคลิกภาพ<wbr>สูงสุดแห่งพระเจ้าและความสัมพันธ์ระหว่างปัจเจกวิญญาณและอภิวิญญาณซึ่งเกี่ยว<wbr>เนื่องกับการอุทิศตนเสียสละรับใช้&nbsp;&nbsp;ได้นิยามสถานภาพที่สูงกว่าขององค์ภควาน&nbsp;&nbsp;และ<wbr>สถานภาพที่ด้อยกว่าของปัจเจกวิญญาณอย่างชัดเจนในบทเหล่านี้&nbsp;&nbsp;เนื่องจากลืมไปว่า<wbr>ตนเองด้อยกว่าในทุก&nbsp;&nbsp;ๆ&nbsp;&nbsp;สถานการณ์&nbsp;&nbsp;สิ่งมีชีวิตจึงได้รับทุกข์&nbsp;&nbsp;เมื่อสว่างไสวขึ้นด้วยบุญ<wbr>บารมี&nbsp;&nbsp;สิ่งมีชีวิตจึงเข้าพบองค์ภควานในสภาวะที่แตกต่างกัน&nbsp;&nbsp;เช่น&nbsp;&nbsp;สภาวะที่มีความทุกข์<wbr>สภาวะที่ต้องการเงิน&nbsp;&nbsp;สภาวะชอบถาม&nbsp;&nbsp;และสภาวะที่แสวงหาความรู้&nbsp;&nbsp;ซึ่งได้อธิบายไว้เช่น<wbr>กัน&nbsp;&nbsp;เริ่มจากบทที่สิบสามจะอธิบายว่าสิ่งมีชีวิตมาสัมผัสกับธรรมชาติวัตถุได้อย่างไร&nbsp;&nbsp;และ<wbr>องค์ภควานทรงจัดส่งเขาด้วยวิธีต่าง&nbsp;&nbsp;ๆ&nbsp;&nbsp;อย่างไร&nbsp;&nbsp;โดยผ่านทางกิจกรรมเพื่อผลทางวัตถุ<wbr>การพัฒนาความรู้&nbsp;&nbsp;และการปฏิบัติการอุทิศตนเสียสละรับใช้&nbsp;&nbsp;ถึงแม้ว่าสิ่งมีชีวิตแตกต่าง<wbr>จากร่างกายวัตถุโดยสิ้นเชิง&nbsp;&nbsp;แต่ก็มีความสัมพันธ์กัน&nbsp;&nbsp;ประเด็นนี้ได้อธิบายไว้เช่นเดียวกัน
  
  </div>

<ul>
   <li><a href="../../12/20">
         Previous
   </a></li>
   <li><a href="../../13/3">
         Next
   <i></i>
   </a></li>
</ul>
</div>
<!-- footer should go here-->

</body>
</html>
