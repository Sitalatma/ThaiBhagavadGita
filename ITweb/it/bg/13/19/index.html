<!DOCTYPE html>

<html lang="en" class="no-js">
<head>
   <meta charset="utf-8">
   <meta name="viewport" content="width=device-width, initial-scale=1, shrink-to-fit=no">
   <meta http-equiv="x-ua-compatible" content="ie=edge">

   <title>ภควัต-คีตา ฉบับเดิม โศลก 13.19</title>
   <meta name="description" content="" />
   <link href="https://fonts.googleapis.com/css?family=Noto+Sans" rel="stylesheet">

   <!-- There are two relative links, one should work for chapters, 
   the other one for verses. Should be replaced with absolute path later-->
   <link rel="stylesheet" type="text/css" href="../../it.css">
   <link rel="stylesheet" type="text/css" href="../../../it.css">

</head>
<body>
<div class="bg-content">
<!-- everything above is common to every file. Header should be included there as well -->


<h1 style="text-align:center;"><a href="/bg">ภควัต-คีตา ฉบับเดิม</a></h1>
  <h1 class="chapter-title">
    <a href="../../13">
       บทที่ สิบสาม
    </a>
<!-- 13 -->
  </h1>
  <h1 class="chapter-title">
    ธรรมชาติ ผู้รื่นเริง<br />และจิตสำนึก
  </h1>
  <h2 class="text">
    โศลก 19
  </h2>
  <div class="devanagari">
    
      <div>
        इति क्षेत्रं तथा ज्ञानं ज्ञेयं चोक्तं समासतः ।
        <br>
        मद्भक्त एतद्विज्ञाय मद्भावायोपपद्यते ॥ १३.१९ ॥
      </div>
      
  </div>
  <div class="sans">

  
  <em>อิทิ คเชทรัม ทะทา กยานัม</em><br /><em>กเยยัม โชคทัม สะมาสะทะฮ</em><br /><em>มัด-บัคธะ เอทัด วิกยายะ<br />มัด-บาวาโยพะพัดยะเท</em>
  
  </div>

  <div class="wbw">

  
  <em>อิทิ</em>&nbsp;&nbsp;-&nbsp;&nbsp;ดังนั้น, <em>คเชทรัม</em>&nbsp;&nbsp;-&nbsp;&nbsp;สนามแห่งกิจกรรม (ร่างกาย), <em>ทะทา</em>&nbsp;&nbsp;-&nbsp;&nbsp;เช่นกัน, <em>กยานัม</em>&nbsp;&nbsp;-&nbsp;&nbsp;ความรู้, <em>กเยยัม</em>&nbsp;&nbsp;-&nbsp;&nbsp;สิ่งรู้, <em>ชะ</em>&nbsp;&nbsp;-&nbsp;&nbsp;เช่นกัน, <em>อุคทัม</em>&nbsp;&nbsp;-&nbsp;&nbsp;อธิบาย, <em>สะมาสะทะฮ</em>&nbsp;&nbsp;-&nbsp;&nbsp;โดยสรุป, <em>มัท-บัคธะฮ</em>&nbsp;&nbsp;-&nbsp;&nbsp;สาวก<wbr>ของข้า, <em>เอทัท</em>&nbsp;&nbsp;-&nbsp;&nbsp;ทั้งหมดนี้, <em>วิกยายะ</em>&nbsp;&nbsp;-&nbsp;&nbsp;หลังจากเข้าใจ, <em>มัท-บาวายะ</em>&nbsp;&nbsp;-&nbsp;&nbsp;ธรรมชาติของข้า, <em>อุพะพัดยะเท</em>&nbsp;&nbsp;-&nbsp;&nbsp;บรรลุ
  
  </div>

  <div class="text-title">
  คำแปล
  </div>
  <div class="trans">

  
  ดังนั้น&nbsp;&nbsp;ข้าได้อธิบายโดยสรุปถึงสนามแห่งกิจกรรม&nbsp;&nbsp;(ร่างกาย)&nbsp;&nbsp;ความรู้&nbsp;&nbsp;และสิ่ง<wbr>ที่รู้ถึงได้&nbsp;&nbsp;บรรดาสาวกของข้าเท่านั้นที่สามารถเข้าใจโดยตลอดและบรรลุถึง<wbr>ธรรมชาติของข้า
  
  </div>

  <div class="text-title">
  คำอธิบาย
  </div>
  <div class="purport">

  
  องค์ภควานทรงอธิบายถึงร่างกาย&nbsp;&nbsp;ความรู้&nbsp;&nbsp;และสิ่งรู้โดยสรุป&nbsp;&nbsp;ความรู้นี้ประกอบ<wbr>ด้วยสามสิ่งคือ&nbsp;&nbsp;ผู้รู้&nbsp;&nbsp;สิ่งรู้&nbsp;&nbsp;และวิธีที่จะรู้&nbsp;&nbsp;ทั้งหมดนี้รวมกันเข้าเรียกว่า&nbsp;&nbsp;<em>วิกยานะ</em>&nbsp;&nbsp;หรือ<wbr>ศาสตร์แห่งความรู้&nbsp;&nbsp;สาวกผู้บริสุทธิ์ขององค์ภควานโดยตรงจึงสามารถเข้าใจความรู้<wbr>โดยสมบูรณ์&nbsp;&nbsp;บุคคลอื่นไม่สามารถเข้าใจได้&nbsp;&nbsp;พวกที่เชื่อว่าเป็นหนึ่งเดียวกันกล่าวว่า&nbsp;&nbsp;ใน<wbr>ระดับท้ายสุดทั้งสามสิ่งนี้กลายมาเป็นหนึ่ง&nbsp;&nbsp;แต่เหล่าสาวกไม่ยอมรับเช่นนี้&nbsp;&nbsp;ความรู้และ<wbr>การพัฒนาความรู้หมายความว่าเข้าใจตนเองในคริชณะจิตสำนึก&nbsp;&nbsp;เราได้ถูกวัตถุจิตสำนึก<wbr>นำพาไป&nbsp;&nbsp;แต่ทันทีที่เราย้ายจิตสำนึกทั้งหมดมาที่กิจกรรมของคริชณะ&nbsp;&nbsp;และรู้แจ้งว่า<wbr>คริช&nbsp;&nbsp;ณะคือทุกสิ่งทุกอย่าง&nbsp;&nbsp;ตรงนี้จะทำให้เราบรรลุถึงความรู้ที่แท้จริง&nbsp;&nbsp;อีกนัยหนึ่งความ<wbr>รู้มิใช่อะไรอื่น&nbsp;&nbsp;นอกจากระดับพื้นฐานแห่งความเข้าใจการอุทิศตนเสียสละรับใช้โดย<wbr>สมบูรณ์&nbsp;&nbsp;ในบทที่สิบห้าจะอธิบายประเด็นนี้อย่างชัดเจน
  
  </div>

  <div class="purport">

  
  โดยสรุปเราอาจเข้าใจว่าโศลก&nbsp;&nbsp;6&nbsp;&nbsp;และโศลก&nbsp;&nbsp;7&nbsp;&nbsp;เริ่มจาก&nbsp;&nbsp;<em>มะฮา-บูทานิ</em>&nbsp;&nbsp;มาจนถึง&nbsp;&nbsp;<em>เชทะนา&nbsp;&nbsp;ดริทิฮ</em>&nbsp;&nbsp;ได้วิเคราะห์ธาตุวัตถุต่าง&nbsp;&nbsp;ๆ&nbsp;&nbsp;และปรากฏการณ์บางอย่างของลักษณะ<wbr>อาการแห่งชีวิตรวมกันเข้าเป็นร่างกายหรือสนามแห่งกิจกรรม&nbsp;&nbsp;และโศลก&nbsp;&nbsp;8&nbsp;&nbsp;ถึง&nbsp;&nbsp;โศลก<wbr>12&nbsp;&nbsp;จาก&nbsp;&nbsp;<em>อมานิทวัม</em>&nbsp;&nbsp;จนถึง&nbsp;&nbsp;<em>ทัททวะ-กยานารทะ-ดารชะนัม</em>&nbsp;&nbsp;ได้อธิบายวิธีแห่งความรู้เพื่อ<wbr>เข้าใจทั้งผู้รู้สนามแห่งกิจกรรมคือปัจเจกวิญญาณและอภิวิญญาณ&nbsp;&nbsp;จากนั้นโศลก&nbsp;&nbsp;13&nbsp;&nbsp;ถึง<wbr>โศลก&nbsp;&nbsp;18&nbsp;&nbsp;เริ่มจาก&nbsp;&nbsp;<em>อนาดิ&nbsp;&nbsp;มัท-พะรัม</em>&nbsp;&nbsp;มาจนถึง&nbsp;&nbsp;<em>ฮริดิ&nbsp;&nbsp;สารวัสยะ&nbsp;&nbsp;วิชทิทัม</em>&nbsp;&nbsp;ได้อธิบายถึงดวง<wbr>วิญญาณและองค์ภควานหรืออภิวิญญาณ
  
  </div>

  <div class="purport">

  
  ได้อธิบายถึงสามประเด็นดังนี้&nbsp;&nbsp;สนามแห่งกิจกรรม&nbsp;&nbsp;(ร่างกาย)&nbsp;&nbsp;วิธีแห่งการเข้าใจ<wbr>ทั้งดวงวิญญาณ&nbsp;&nbsp;และอภิวิญญาณ&nbsp;&nbsp;ณ&nbsp;&nbsp;ที่นี้&nbsp;&nbsp;อธิบายโดยเฉพาะว่า&nbsp;&nbsp;เหล่าสาวกผู้บริสุทธิ์<wbr>ของพระองค์เท่านั้นจึงสามารถเข้าใจสามประเด็นนี้อย่างชัดเจน&nbsp;&nbsp;ดังนั้นสาวกเหล่านี้จะ<wbr>ได้รับประโยชน์จาก&nbsp;&nbsp;<em>ภควัต-คีตา</em>&nbsp;&nbsp;อย่างสมบูรณ์&nbsp;&nbsp;และสามารถบรรลุถึงจุดมุ่งหมายสูงสุด<wbr>นั่นคือธรรมชาติขององค์ภควานชรีคริชณะ&nbsp;&nbsp;อีกนัยหนึ่ง&nbsp;&nbsp;สาวกเท่านั้นที่สามารถเข้าใจ&nbsp;&nbsp;<em>ภควัต-คีตา</em>&nbsp;&nbsp;และได้รับผลสมดังใจปรารถนา&nbsp;&nbsp;มิใช่บุคคลอื่น
  
  </div>

<ul>
   <li><a href="../../13/18">
         Previous
   </a></li>
   <li><a href="../../13/20">
         Next
   <i></i>
   </a></li>
</ul>
</div>
<!-- footer should go here-->

</body>
</html>
