<!DOCTYPE html>

<html lang="th">
<head>
   <meta charset="utf-8">
   <title>ภควัต-คีตา ฉบับเดิม โศลก 13.34</title>

   <link rel='stylesheet' id='divi-fonts-css'  href='https://fonts.googleapis.com/css?family=Open+Sans:300italic,400italic,600italic,700italic,800italic,400,300,600,700,800&#038;subset=latin,latin-ext' type='text/css' media='all' />
   <link rel='stylesheet' id='et-gf-thai-css'  href='https://fonts.googleapis.com/earlyaccess/notosansthai.css' type='text/css' media='all' />

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/mp1fyr8d/bmfmo.css" media="all"/>
   <link rel="stylesheet" type="text/css" href="https://books.iskconthailand.com/wp-content/cache/wpfc-minified/qlw91dnk/bmfmo.css" media="all"/>

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/868c5g01/c813i.css" media="all"/>
<style type="text/css" id="custom-background-css">
body.custom-background { background-color: #f9e6ca; }
</style>
</head>
<body class="page-template-default page page-id-21 page-parent page-child parent-pageid-10 custom-background et_button_no_icon et_pb_button_helper_class et_non_fixed_nav et_show_nav et_hide_primary_logo et_hide_mobile_logo et_cover_background et_pb_gutter linux et_pb_gutters3 et_primary_nav_dropdown_animation_fade et_secondary_nav_dropdown_animation_fade et_pb_footer_columns4 et_header_style_left et_pb_pagebuilder_layout et_no_sidebar et_divi_theme et-db et_minified_js et_minified_css">
<div class="bg-content" style="width:80%;margin-left:auto;margin-right:auto;">


<h1 style="text-align:center;"><a href="/bg">ภควัต-คีตา ฉบับเดิม</a></h1>
  <h1 class="chapter-title">
    <a href="../../13">
       บทที่-สิบสาม
    </a>
<!-- 13 -->
  </h1>
  <h1 class="chapter-title">
    ธรรมชาติ ผู้รื่นเริง<br />และจิตสำนึก
  </h1>
  <h2 class="text">
    โศลก 34
  </h2>
  <div class="devanagari">
    
      <div>
        यथा प्रकाशयत्येकः कृत्स्नं लोकमिमं रविः ।
        <br>
        क्षेत्रं क्षेत्री तथा कृत्स्नं प्रकाशयति भारत ॥ १३.३४ ॥
      </div>
      
  </div>
  <div class="sans">

  
  <em>ยะทา พระคาชะยะทิ เอคะฮ<br />คริทสนัม โลคัม อิมัม ระวิฮ</em><br /><em>คเชทรัม คเชทรี ทะทา คริทสนัม<br />พระคาชะยะทิ บาระทะ</em>
  
  </div>

  <div class="wbw">

  
  <em>ยะทา</em>&nbsp;&nbsp;-&nbsp;&nbsp;เหมือน, <em>พระคาชะยะทิ</em>&nbsp;&nbsp;-&nbsp;&nbsp;ส่องแสง, <em>เอคะฮ</em>&nbsp;&nbsp;-&nbsp;&nbsp;หนึ่ง, <em>คริทสนัม</em>&nbsp;&nbsp;-&nbsp;&nbsp;ทั้งหมด, <em>โลคัม</em>&nbsp;&nbsp;-&nbsp;&nbsp;<wbr>จักรวาล, <em>อิมัม</em>&nbsp;&nbsp;-&nbsp;&nbsp;นี้, <em>ระวิฮ</em>&nbsp;&nbsp;-&nbsp;&nbsp;ดวงอาทิตย์, <em>คเชทรัม</em>&nbsp;&nbsp;-&nbsp;&nbsp;ร่างกายนี้, <em>คเชทรี</em>&nbsp;&nbsp;-&nbsp;&nbsp;ดวงวิญญาณ, <em>ทะทา</em>&nbsp;&nbsp;-&nbsp;&nbsp;ในทำนองเดียวกัน, <em>คริทสนัม</em>&nbsp;&nbsp;-&nbsp;&nbsp;ทั้งหมด, <em>พระคาชะยะทิ</em>&nbsp;&nbsp;-&nbsp;&nbsp;ส่องแสง, <em>บาระทะ</em>&nbsp;&nbsp;-&nbsp;&nbsp;โอ้<wbr>โอรสแห่งบาระทะ
  
  </div>

  <div class="text-title">
  คำแปล
  </div>
  <div class="trans">

  
  โอ้&nbsp;&nbsp;โอรสแห่งบาระทะ&nbsp;&nbsp;ดังเช่นดวงอาทิตย์ดวงเดียวส่องแสงสว่างไปทั่วทั้งจักรวาล<wbr>นี้&nbsp;&nbsp;สิ่งมีชีวิตภายในร่างกายก็เช่นเดียวกัน&nbsp;&nbsp;แผ่กระจายไปทั่วร่างกายด้วยจิตสำนึก
  
  </div>

  <div class="text-title">
  คำอธิบาย
  </div>
  <div class="purport">

  
  มีทฤษฎีต่าง&nbsp;&nbsp;ๆ&nbsp;&nbsp;เกี่ยวกับจิตสำนึก&nbsp;&nbsp;ใน&nbsp;&nbsp;<em>ภควัต-คีตา</em>&nbsp;&nbsp;ได้ให้ตัวอย่างดวงอาทิตย์<wbr>และแสงอาทิตย์&nbsp;&nbsp;เสมือนดังดวงอาทิตย์สถิต&nbsp;&nbsp;ณ&nbsp;&nbsp;ที่นี้แต่ส่องแสงไปทั่วทั้งจักรวาล&nbsp;&nbsp;ละออง<wbr>เล็ก&nbsp;&nbsp;ๆ&nbsp;&nbsp;ของดวงวิญญาณก็เช่นเดียวกัน&nbsp;&nbsp;ถึงแม้สถิตในหัวใจของร่างกายนี้&nbsp;&nbsp;แต่ส่องแสง<wbr>ไปทั่วร่างกายด้วยจิตสำนึก&nbsp;&nbsp;ฉะนั้น&nbsp;&nbsp;จิตสำนึกคือข้อพิสูจน์การปรากฏของดวงวิญญาณ<wbr>เช่นเดียวกับรัศมีหรือแสงอาทิตย์&nbsp;&nbsp;พิสูจน์ให้เห็นถึงการปรากฏของดวงอาทิตย์&nbsp;&nbsp;เนื่องจาก<wbr>ดวงวิญญาณอยู่ในร่าง&nbsp;&nbsp;จึงทำให้มีจิตสำนึกไปทั่วร่างกาย&nbsp;&nbsp;ทันทีที่ดวงวิญญาณออกจาก<wbr>ร่าง&nbsp;&nbsp;จะไม่มีจิตสำนึกอีกต่อไป&nbsp;&nbsp;ผู้ใดมีปัญญาจะสามารถเข้าใจประเด็นนี้ได้โดยง่าย&nbsp;&nbsp;ฉะนั้น<wbr>จิตสำนึกไม่ใช่ผลผลิตจากการมารวมตัวกันของวัตถุ&nbsp;&nbsp;แต่เป็นลักษณะอาการของสิ่งมี<wbr>ชีวิต&nbsp;&nbsp;จิตสำนึกของสิ่งมีชีวิตถึงแม้ว่ามีคุณสมบัติเป็นหนึ่งเดียวกันกับจิตสำนึกสูงสุด&nbsp;&nbsp;ตัว<wbr>เขาไม่ใช่จิตสำนึกสูงสุด&nbsp;&nbsp;เพราะว่าจิตสำนึกของร่างหนึ่งโดยเฉพาะไม่ได้แบ่งความรู้สึก<wbr>ไปให้อีกร่างหนึ่ง&nbsp;&nbsp;แต่องค์อภิวิญญาณผู้สถิตในทุก&nbsp;&nbsp;ๆ&nbsp;&nbsp;ร่างในฐานะที่เป็นสหายของปัจเจก<wbr>วิญญาณ&nbsp;&nbsp;มีจิตสำนึกของทุก&nbsp;&nbsp;ๆ&nbsp;&nbsp;ร่าง&nbsp;&nbsp;นั่นคือข้อแตกต่างระหว่างจิตสำนึกสูงสุดและ<wbr>ปัจเจกจิตสำนึก
  
  </div>

<ul>
   <li><a href="../../13/33">
         Previous
   </a></li>
   <li><a href="../../13/35">
         Next
   <i></i>
   </a></li>
</ul>
</div>

</body>
</html>
