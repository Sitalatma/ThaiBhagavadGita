<!DOCTYPE html>

<html lang="th">
<head>
   <meta charset="utf-8">
   <title>ภควัต-คีตา ฉบับเดิม โศลก 2.46</title>

   <link rel='stylesheet' id='divi-fonts-css'  href='https://fonts.googleapis.com/css?family=Open+Sans:300italic,400italic,600italic,700italic,800italic,400,300,600,700,800&#038;subset=latin,latin-ext' type='text/css' media='all' />
   <link rel='stylesheet' id='et-gf-thai-css'  href='https://fonts.googleapis.com/earlyaccess/notosansthai.css' type='text/css' media='all' />

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/mp1fyr8d/bmfmo.css" media="all"/>
   <link rel="stylesheet" type="text/css" href="https://books.iskconthailand.com/wp-content/cache/wpfc-minified/qlw91dnk/bmfmo.css" media="all"/>

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/868c5g01/c813i.css" media="all"/>
<style type="text/css" id="custom-background-css">
/*body.custom-background { background-color: #f9e6ca; }*/
   body {
       background-image:url(https://www.vedabase.com/sites/all/themes/veda/images/bg.jpg);
       /*color:navy;*/
   }
   div {
       margin: 20px 0px;
   }
   .bg-content {
       width:80%;
       margin: auto;
   }
   .container {
   }
   .chapter-num {
       text-align:center;
   }
   .chapter-numSmall {
   }
   .chapter-title {
        /*color:red;*/
        text-align:center;
    }
   .text {
       text-align:center;
   }
   .devanagari {
      font-family: Noto Sans Devanagari,Sanskrit\ 2003,Lohit Devanagari,Arial,serif;
      display: inline-block;
      margin-left: 50%;
      transform: translateX(-50%);
      text-align: left;
      font-size: 1.5em;
   }
   .sans-uvaca {
       text-align:center;
   }
   .sans {
       text-align:center;
   }
   .sans-ref {
      margin-left: 50%;
      transform: translateX(-80%);       
      text-align:right;
   }   
   .wbw {
   }
   .text-title {
        text-align:center; 
        font-weight:bold;
        font-style:italic;
        font-size: 1.2em;
   }
   .trans {
       font-weight: bold;
       text-indent: 2em;
   }
   .purport {
       text-indent: 2em;
   }
   .sign-off {
       text-align:right;
   }
   .ref {
   }
   .p-end {
   }
   .verse-uvaca {
   }
   .chapter-sub {
   }
   .p-centered {
       text-align:center;
   }
 
</style>
</head>
<body class="page-template-default page page-id-21 page-parent page-child parent-pageid-10 custom-background et_button_no_icon et_pb_button_helper_class et_non_fixed_nav et_show_nav et_hide_primary_logo et_hide_mobile_logo et_cover_background et_pb_gutter linux et_pb_gutters3 et_primary_nav_dropdown_animation_fade et_secondary_nav_dropdown_animation_fade et_pb_footer_columns4 et_header_style_left et_pb_pagebuilder_layout et_no_sidebar et_divi_theme et-db et_minified_js et_minified_css">
<div class="bg-content" style="width:80%;margin-left:auto;margin-right:auto;">


<h1 style="text-align:center;"><a href="../../">ภควัต-คีตา ฉบับเดิม</a></h1>
  <h1 class="chapter-title">
    <a href="../">
       บทที่ สอง
    </a>
<!-- 2 -->
  </h1>
  <h1 class="chapter-title">
    บทสรุป ภควัต-คีตา
  </h1>
<!--vbuffer1-->
  <h2 class="text">
    โศลก 46
  </h2>
  <div class="devanagari">
    
      <div>
        यावानर्थ उदपाने सर्वतः संप्लुतोदके ।
        <br>
        तावान्सर्वेषु वेदेषु ब्राह्मणस्य विजानतः ॥ २.४६ ॥
      </div>
      
  </div>
<!--end of vbuffer1-->
  <div class="sans">

  
  <em>ยาวาน อารทะ อุดะพาเน<br />สารวะทะฮ สัมพลูโทดะเค</em><br /><em>ทาวาน สารเวชุ เวเดชุ<br />บราฮมะณัสยะ วิจานะทะฮ</em>
  
  </div>

  <div class="wbw">

  
  <em>ยาวาน</em>&nbsp;&nbsp;-&nbsp;&nbsp;ทั้งหมดนั้น, <em>อารทะฮ</em>&nbsp;&nbsp;-&nbsp;&nbsp;หมายถึง, <em>อุดะ-พาเน</em>&nbsp;&nbsp;-&nbsp;&nbsp;ในบ่อน้ำ, <em>สารวะทะฮ</em>&nbsp;&nbsp;-&nbsp;&nbsp;ทุกแง่ทุกมุม, <em>สัมพลุทะ-อุดะเค</em>&nbsp;&nbsp;-&nbsp;&nbsp;ในแหล่งน้ำอันยิ่งใหญ่, <em>ทาวาน</em>&nbsp;&nbsp;-&nbsp;&nbsp;เช่นเดียวกัน, <em>สารเวชุ</em>&nbsp;&nbsp;-&nbsp;&nbsp;ในทั้งหมด, <em>เวเดชุ</em>&nbsp;&nbsp;-&nbsp;&nbsp;วรรณกรรมพระเวท, <em>บราฮมะณัสยะ</em>&nbsp;&nbsp;-&nbsp;&nbsp;ของผู้ที่รู้ <em>บระฮมัน</em> สูงสุด, <em>วิจานะทะฮ</em>&nbsp;&nbsp;-&nbsp;&nbsp;ผู้<wbr>อยู่ในความรู้อันสมบูรณ์
  
  </div>

  <div class="text-title">
  คำแปล
  </div>
  <div class="trans">

  
  ความปรารถนาทั้งหลายที่ได้มาจากบ่อน้ำเล็ก&nbsp;&nbsp;ๆ&nbsp;&nbsp;แหล่งน้ำอันยิ่งใหญ่สามารถ<wbr>ตอบสนองได้ในทันที&nbsp;&nbsp;ในทำนองเดียวกัน&nbsp;&nbsp;ความปรารถนาทั้งปวงในคัมภีร์พระเวท<wbr>สามารถได้รับการสนองตอบ&nbsp;&nbsp;โดยผู้ที่รู้จุดมุ่งหมายอันแท้จริง
  
  </div>

  <div class="text-title">
  คำอธิบาย
  </div>
  <div class="purport">

  
  พิธีกรรมและการบูชาที่กล่าวไว้ในบท&nbsp;&nbsp;<em>คารมะ-คาณดะ</em>&nbsp;&nbsp;ของวรรณกรรม<wbr>พระเวทมีไว้เพื่อส่งเสริมการค่อย&nbsp;&nbsp;ๆ&nbsp;&nbsp;พัฒนาความรู้แจ้งแห่งตน&nbsp;&nbsp;และจุดมุ่งหมายของการรู้<wbr>แจ้งแห่งตนเอง&nbsp;&nbsp;ได้กล่าวไว้อย่างชัดเจนในบทที่สิบห้าของ&nbsp;&nbsp;<em>ภควัต-คีตา</em>&nbsp;&nbsp;(15.15)&nbsp;&nbsp;ว่า&nbsp;&nbsp;จุดมุ่ง<wbr>หมายของการศึกษาคัมภีร์พระเวทเพื่อให้ทราบถึงองค์ชรีคริชณะผู้ทรงเป็นแหล่งกำเนิด<wbr>แรกของสรรพสิ่ง&nbsp;&nbsp;ดังนั้น&nbsp;&nbsp;การรู้แจ้งตนเองหมายถึงการเข้าใจคริชณะและความสัมพันธ์<wbr>นิรันดรที่เรามีต่อพระองค์&nbsp;&nbsp;ความสัมพันธ์ของสิ่งมีชีวิตที่มีต่อคริชณะ&nbsp;&nbsp;ได้กล่าวไว้ในบท<wbr>ที่สิบห้าของ&nbsp;&nbsp;<em>ภควัต-คีตา</em>&nbsp;&nbsp;(15.7)&nbsp;&nbsp;เช่นกันว่า&nbsp;&nbsp;สิ่งมีชีวิตเป็นละอองอณูของคริชณะ&nbsp;&nbsp;ฉะนั้น<wbr>การฟื้นฟูคริชณะจิตสำนึกของปัจเจกชีวิตจึงเป็นระดับที่สมบูรณ์สูงสุดของวิชาพระเวท&nbsp;&nbsp;<em>ชรีมัด-บากะวะธัม</em>&nbsp;&nbsp;(3.33.7)&nbsp;&nbsp;ได้ยืนยันไว้ดังต่อไปนี้
  
  </div>

  <div class="sans">

  
  <em>อโฮ บะทะ ชวะ-พะโช ´โท การียาน<br />ยัจ-จิฮวากเร วารทะเท นามะ ทุบยัม</em><br /><em>เทพุส ทะพัส เท จุฮุวุฮ สัสนุร อารยา<br />บระฮมานูชุร นามะ กริณันทิ เย เท</em>
  
  </div>

  <div class="purport">

  
  “โอ้&nbsp;&nbsp;องค์ภควาน&nbsp;&nbsp;บุคคลผู้สวดภาวนาพระนามอันศักดิ์สิทธิ์ของพระองค์&nbsp;&nbsp;แม้เกิดในตระกูล<wbr>ต่ำ&nbsp;&nbsp;เช่น&nbsp;&nbsp;<em>ชัณดาละ</em>&nbsp;&nbsp;(คนกินสุนัข)&nbsp;&nbsp;จะสถิตในระดับสูงสุดแห่งการรู้แจ้งตนเอง&nbsp;&nbsp;บุคคลเช่นนี้<wbr>ต้องปฏิบัติการบำเพ็ญเพียรและการบูชานานัปการตามพิธีกรรมพระเวท&nbsp;&nbsp;และศึกษา<wbr>วรรณกรรมพระเวทมาแล้วหลายต่อหลายครั้งหลังจากได้อาบน้ำในสถานที่อันศักดิ์สิทธิ์<wbr>ทุกแห่งของนักบุญ&nbsp;&nbsp;บุคคลนี้พิจารณาว่าดีที่สุดในครอบครัวอารยัน”
  
  </div>

  <div class="purport">

  
  ดังนั้น&nbsp;&nbsp;เราต้องมีปัญญาพอที่จะเข้าใจจุดมุ่งหมายของพระเวท&nbsp;&nbsp;โดยไม่ยึดติด<wbr>กับพิธีกรรมเท่านั้น&nbsp;&nbsp;และต้องไม่ปรารถนาจะพัฒนาตนเองไปสู่อาณาจักรสวรรค์&nbsp;&nbsp;เพื่อ<wbr>คุณภาพแห่งการสนองประสาทสัมผัสที่ดีกว่า&nbsp;&nbsp;เป็นไปไม่ได้สำหรับคนธรรมดาทั่วไป<wbr>ในยุคนี้&nbsp;&nbsp;ที่จะปฏิบัติตามกฎเกณฑ์ทั้งหมดในพิธีกรรมพระเวท&nbsp;&nbsp;หรือจะศึกษา&nbsp;&nbsp;<em>เวดานธะ</em><wbr>และ&nbsp;&nbsp;<em>อุพะนิชัด</em>&nbsp;&nbsp;อย่างละเอียดถี่ถ้วน&nbsp;&nbsp;เพราะต้องใช้เวลา&nbsp;&nbsp;พลังงาน&nbsp;&nbsp;ความรู้&nbsp;&nbsp;และทรัพยากร<wbr>อย่างมากมายเพื่อปฏิบัติตามจุดมุ่งหมายต่าง&nbsp;&nbsp;ๆ&nbsp;&nbsp;ของพระเวท&nbsp;&nbsp;จึงเป็นไปได้ยากมากใน<wbr>ยุคนี้&nbsp;&nbsp;อย่างไรก็ดี&nbsp;&nbsp;จุดประสงค์ที่ดีที่สุดของวัฒนธรรมพระเวทสามารถตอบสนองได้ด้วย<wbr>การสวดภาวนาพระนามอันศักดิ์สิทธิ์ขององค์ภควาน&nbsp;&nbsp;ดังที่องค์เชธันญะผู้จัดส่งมวล<wbr>วิญญาณที่ตกต่ำ&nbsp;&nbsp;เมื่อนักวิชาการพระเวทผู้ยิ่งใหญ่ชื่อ&nbsp;&nbsp;พระคาชานันดะ&nbsp;&nbsp;สะรัสวะที&nbsp;&nbsp;ถาม<wbr>องค์เชธันญะว่า&nbsp;&nbsp;ทำไมมาสวดภาวนาพระนามอันศักดิ์สิทธิ์ขององภควานเหมือนเป็นคน<wbr>เจ้าอารมณ์&nbsp;&nbsp;แทนที่จะไปศึกษาปรัชญา&nbsp;&nbsp;<em>เวดานธะ</em>&nbsp;&nbsp;องค์เชธันญะทรงตอบว่าพระอาจารย์<wbr>เห็นว่าพระองค์ทรงเบาปัญญายิ่งนัก&nbsp;&nbsp;ดังนั้น&nbsp;&nbsp;ท่านจึงขอร้องให้ไปสวดภาวนาพระนามอัน<wbr>ศักดิ์สิทธิ์ขององค์ชรีคริชณะ&nbsp;&nbsp;พระองค์จึงทรงทำเช่นนี้และมีความปลื้มปีติสุขเหมือนคน<wbr>เสียสติ&nbsp;&nbsp;ในคะลิยุคนี้ประชาชนส่วนใหญ่เบาปัญญา&nbsp;&nbsp;ไม่พร้อมที่จะศึกษาและเข้าใจปรัชญา&nbsp;&nbsp;<em>เวดานธะ</em>&nbsp;&nbsp;จุดประสงค์ที่ดีที่สุดของปรัชญา&nbsp;&nbsp;<em>เวดานธะ</em>&nbsp;&nbsp;จะได้รับการตอบสนองด้วยการ<wbr>สวดภาวนาพระนามอันศักดิ์สิทธิ์ขององค์ภควานอย่างไร้อาบัติ&nbsp;&nbsp;<em>เวดานธะ</em>&nbsp;&nbsp;เป็นคำสุดท้าย<wbr>ของปรัชญาพระเวท&nbsp;&nbsp;ผู้เขียนและผู้รู้ปรัชญา<em>เวดานธะคือองค์ชรีคริชณะ</em>&nbsp;&nbsp;และนัก<em>เวดานธะ</em><wbr>สูงสุดคือดวงวิญญาณผู้ยิ่งใหญ่ที่มีความสุขในการสวดภาวนาพระนามอันศักดิ์สิทธิ์ของ<wbr>องค์ภควาน&nbsp;&nbsp;นี่คือจุดมุ่งหมายสูงสุดแห่งความเร้นลับของคัมภีร์พระเวททั้งหมด
  
  </div>

<div class="et_pb_row et_pb_row_1">
   <div class="et_pb_column et_pb_column_1_2 et_pb_column_1    et_pb_css_mix_blend_mode_passthrough">
      <div class="et_pb_button_module_wrapper et_pb_button_0_wrapper et_pb_button_alignment_ et_pb_module ">
         <a class="et_pb_button et_pb_button_0 et_pb_bg_layout_light" href="../../บทที่-สอง/โศลก-2-45">&lt;&lt;&lt;</a>
      </div>
   </div> 
   <div class="et_pb_column et_pb_column_1_2 et_pb_column_2    et_pb_css_mix_blend_mode_passthrough et-last-child">
      <div class="et_pb_button_module_wrapper et_pb_button_1_wrapper et_pb_button_alignment_right et_pb_module ">
         <a class="et_pb_button et_pb_button_1 et_pb_bg_layout_light" href="../../บทที่-สอง/โศลก-2-47">&gt;&gt;&gt;</a>
      </div>
   </div
</div>



</body>
</html>
