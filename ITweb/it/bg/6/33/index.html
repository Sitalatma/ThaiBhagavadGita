<!DOCTYPE html>

<html lang="th">
<head>
   <meta charset="utf-8">
   <title>ภควัต-คีตา ฉบับเดิม โศลก 6.33</title>

   <link rel='stylesheet' id='divi-fonts-css'  href='https://fonts.googleapis.com/css?family=Open+Sans:300italic,400italic,600italic,700italic,800italic,400,300,600,700,800&#038;subset=latin,latin-ext' type='text/css' media='all' />
   <link rel='stylesheet' id='et-gf-thai-css'  href='https://fonts.googleapis.com/earlyaccess/notosansthai.css' type='text/css' media='all' />

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/mp1fyr8d/bmfmo.css" media="all"/>
   <link rel="stylesheet" type="text/css" href="https://books.iskconthailand.com/wp-content/cache/wpfc-minified/qlw91dnk/bmfmo.css" media="all"/>

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/868c5g01/c813i.css" media="all"/>
<style type="text/css" id="custom-background-css">
body.custom-background { background-color: #f9e6ca; }
</style>
</head>
<body class="page-template-default page page-id-21 page-parent page-child parent-pageid-10 custom-background et_button_no_icon et_pb_button_helper_class et_non_fixed_nav et_show_nav et_hide_primary_logo et_hide_mobile_logo et_cover_background et_pb_gutter linux et_pb_gutters3 et_primary_nav_dropdown_animation_fade et_secondary_nav_dropdown_animation_fade et_pb_footer_columns4 et_header_style_left et_pb_pagebuilder_layout et_no_sidebar et_divi_theme et-db et_minified_js et_minified_css">
<div class="bg-content" style="width:80%;margin-left:auto;margin-right:auto;">


<h1 style="text-align:center;"><a href="/bg">ภควัต-คีตา ฉบับเดิม</a></h1>
  <h1 class="chapter-title">
    <a href="../../6">
       บทที่-หก
    </a>
<!-- 6 -->
  </h1>
  <h1 class="chapter-title">
    ดยานะ-โยกะ
  </h1>
  <h2 class="text">
    โศลก 33
  </h2>
  <div class="devanagari">
    
      <div>
        अर्जुन उवाच ।
        <br>
        योऽयं योगस्त्वया प्रोक्तः साम्येन मधुसूदन
        <br>
        एतस्याहं न पश्यामि चञ्चलत्वात्स्थितिं स्थिराम् ॥ ६.३३ ॥
      </div>
      
  </div>
  <div class="sans">

  
  <em>อารจุนะ อุวาชะ</em><br /><em>โย ่ยัม โยกัส ทวะยา โพรคทะฮ<br />สามเยนะ มะดุสูดะนะ</em><br /><em>เอทัสยาฮัม นะ พัชยามิ<br />ชันชะลัทวาท สทิทิม สทิราม</em>
  
  </div>

  <div class="wbw">

  
  <em>อารจุนะ อุวาชะ</em>&nbsp;&nbsp;-&nbsp;&nbsp;อารจุนะตรัส, <em>ยะฮ อยัม</em>&nbsp;&nbsp;-&nbsp;&nbsp;ระบบนี้, <em>โยกะฮ</em>&nbsp;&nbsp;-&nbsp;&nbsp;โยคะ, <em>ทวะยา</em>&nbsp;&nbsp;-&nbsp;&nbsp;โดย<wbr>พระองค์, <em>โพรคทะฮ</em>&nbsp;&nbsp;-&nbsp;&nbsp;อธิบาย, <em>สามเยนะ</em>&nbsp;&nbsp;-&nbsp;&nbsp;โดยทั่วไป, <em>มะดุ-สูดะนะ</em>&nbsp;&nbsp;-&nbsp;&nbsp;โอ้ ผู้สังหารมารมะดุ, <em>เอทัสยะ</em>&nbsp;&nbsp;-&nbsp;&nbsp;ของสิ่งนี้, <em>อฮัม</em>&nbsp;&nbsp;-&nbsp;&nbsp;ข้า, <em>นะ</em>&nbsp;&nbsp;-&nbsp;&nbsp;ไม่, <em>พัชยามิ</em>&nbsp;&nbsp;-&nbsp;&nbsp;เห็น, <em>ชันชะลัทวาท</em>&nbsp;&nbsp;-&nbsp;&nbsp;เนื่องจากไม่สงบนิ่ง, <em>สทิทิม</em>&nbsp;&nbsp;-&nbsp;&nbsp;สภาวะ, <em>สทิราม</em>&nbsp;&nbsp;-&nbsp;&nbsp;มั่นคง
  
  </div>

  <div class="text-title">
  คำแปล
  </div>
  <div class="trans">

  
  อารจุนะตรัสว่า&nbsp;&nbsp;โอ้&nbsp;&nbsp;มะดุสูดะนะ&nbsp;&nbsp;ระบบโยคะที่พระองค์ทรงสรุปให้นี้&nbsp;&nbsp;ดูเหมือน<wbr>จะปฏิบัติไม่ได้และข้าไม่มีความอดทนพอ&nbsp;&nbsp;เพราะว่าจิตใจไม่สงบนิ่งและไม่มั่นคง
  
  </div>

  <div class="text-title">
  คำอธิบาย
  </div>
  <div class="purport">

  
  ระบบโยคะที่องค์ชรีคริชณะทรงอธิบายให้อารจุนะเริ่มด้วยคำ&nbsp;&nbsp;<em>ชุโช&nbsp;&nbsp;เดเช</em>&nbsp;&nbsp;และจบ<wbr>ด้วยคำ&nbsp;&nbsp;<em>โยกี&nbsp;&nbsp;พะระมะฮ</em>&nbsp;&nbsp;ได้ถูกอารจุนะทรงปฏิเสธ&nbsp;&nbsp;ณ&nbsp;&nbsp;ที่นี้&nbsp;&nbsp;จากความรู้สึกที่ว่าไม่สามารถ<wbr>ปฏิบัติได้&nbsp;&nbsp;เป็นไปไม่ได้สำหรับคนธรรมดาทั่วไปที่จะจากบ้านไปยังป่าเขาลำเนาไพร&nbsp;&nbsp;และ<wbr>อยู่อย่างสันโดษเพื่อฝึกปฏิบัติโยคะใน&nbsp;&nbsp;<em>คะลิ</em>&nbsp;&nbsp;ยุค&nbsp;&nbsp;ในยุคปัจจุบันนี้มีลักษณะที่ดิ้นรนอย่าง<wbr>ขมขื่นเพื่อความอยู่รอดด้วยชีวิตอันสั้น&nbsp;&nbsp;ผู้คนไม่จริงจังเกี่ยวกับความรู้แจ้งแห่งตน&nbsp;&nbsp;แม้<wbr>จะด้วยวิธีที่ง่ายและปฏิบัติได้&nbsp;&nbsp;จึงไม่จำเป็นต้องพูดถึงระบบโยคะที่ยากลำบากเช่นนี้&nbsp;&nbsp;ซึ่ง<wbr>ต้องควบคุมชีวิตการเป็นอยู่ในเรื่องของการนั่ง&nbsp;&nbsp;การเลือกสถานที่&nbsp;&nbsp;และการทำให้จิตใจ<wbr>ไม่ยึดติดกับการปฏิบัติทางวัตถุ&nbsp;&nbsp;ในฐานะที่เป็นนักปฏิบัติ&nbsp;&nbsp;อารจุนะทรงคิดว่าเป็นไปไม่<wbr>ได้ที่จะปฏิบัติตามระบบโยคะนี้&nbsp;&nbsp;ถึงแม้ว่าทรงมีคุณสมบัติที่เอื้ออำนวยอยู่หลายประการ<wbr>อารจุนะประสูติอยู่ในตระกูลกษัตริย์&nbsp;&nbsp;ทรงมีความเจริญมากในคุณสมบัติหลาย&nbsp;&nbsp;ๆ&nbsp;&nbsp;ด้าน<wbr>เช่น&nbsp;&nbsp;เป็นนักรบผู้ยิ่งใหญ่&nbsp;&nbsp;มีพระชนมายุยืนยาว&nbsp;&nbsp;และยิ่งไปกว่าสิ่งอื่นใด&nbsp;&nbsp;ยังเป็นสหายสนิท<wbr>ที่สุดขององค์ภควานชรีคริชณะ&nbsp;&nbsp;เมื่อห้าพันปีก่อนนี้&nbsp;&nbsp;อารจุนะทรงมีสิ่งเอื้ออำนวยที่ดีกว่า<wbr>พวกเราที่มีอยู่ในปัจจุบันนี้อย่างมากมาย&nbsp;&nbsp;ถึงกระนั้นยังปฏิเสธระบบโยคะนี้&nbsp;&nbsp;อันที่จริง<wbr>เราไม่พบบันทึกใด&nbsp;&nbsp;ๆ&nbsp;&nbsp;ในประวัติศาสตร์ที่เห็นอารจุนะฝึกปฏิบัติโยคะนี้ไม่ว่าในเวลาใด<wbr>ฉะนั้น&nbsp;&nbsp;ระบบนี้ต้องพิจารณาว่าโดยทั่วไปเป็นไปไม่ได้ใน&nbsp;&nbsp;<em>คะลิ</em>&nbsp;&nbsp;ยุคนี้&nbsp;&nbsp;แน่นอนว่าอาจจะเป็น<wbr>ไปได้สำหรับคนบางคนที่หาได้ยากมาก&nbsp;&nbsp;แต่สำหรับผู้คนโดยทั่วไปเป็นข้อเสนอที่เป็นไป<wbr>ไม่ได้&nbsp;&nbsp;เพราะหากเป็นเช่นนี้เมื่อห้าพันปีก่อน&nbsp;&nbsp;แล้วปัจจุบันนี้จะเป็นอย่างไร&nbsp;&nbsp;พวกที่เลียน<wbr>แบบระบบโยคะนี้&nbsp;&nbsp;ซึ่งอยู่ในสถานที่ที่เรียกว่าสถาบันและสมาคมต่าง&nbsp;&nbsp;ๆ&nbsp;&nbsp;ถึงแม้ว่าจะ<wbr>ได้รับความอิ่มเอิบใจ&nbsp;&nbsp;แต่เป็นการสูญเสียเวลาไปอย่างแน่นอน&nbsp;&nbsp;พวกนี้อยู่ในอวิชชาอย่าง<wbr>สมบูรณ์เกี่ยวกับจุดมุ่งหมายที่ตนปรารถนา
  
  </div>

<ul>
   <li><a href="../../6/32">
         Previous
   </a></li>
   <li><a href="../../6/34">
         Next
   <i></i>
   </a></li>
</ul>
</div>

</body>
</html>
