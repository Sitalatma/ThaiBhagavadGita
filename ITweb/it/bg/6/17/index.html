<!DOCTYPE html>

<html lang="en" class="no-js">
<head>
   <meta charset="utf-8">
   <meta name="viewport" content="width=device-width, initial-scale=1, shrink-to-fit=no">
   <meta http-equiv="x-ua-compatible" content="ie=edge">

   <title>ภควัต-คีตา ฉบับเดิม โศลก 6.17</title>
   <meta name="description" content="" />
   <link href="https://fonts.googleapis.com/css?family=Noto+Sans" rel="stylesheet">

   <!-- There are two relative links, one should work for chapters, 
   the other one for verses. Should be replaced with absolute path later-->
   <link rel="stylesheet" type="text/css" href="../../it.css">
   <link rel="stylesheet" type="text/css" href="../../../it.css">

</head>
<body>
<div class="bg-content">
<!-- everything above is common to every file. Header should be included there as well -->


<h1 style="text-align:center;"><a href="/bg">ภควัต-คีตา ฉบับเดิม</a></h1>
  <h1 class="chapter-title">
    <a href="../../6">
       บทที่ หก
    </a>
<!-- 6 -->
  </h1>
  <h1 class="chapter-title">
    ดยานะ-โยกะ
  </h1>
  <h2 class="text">
    โศลก 17
  </h2>
  <div class="devanagari">
    
      <div>
        युक्ताहारविहारस्य युक्तचेष्टस्य कर्मसु ।
        <br>
        युक्तस्वप्नावबोधस्य योगो भवति दुःखहा ॥ ६.१७ ॥
      </div>
      
  </div>
  <div class="sans">

  
  <em>ยุคทาฮาระ-วิฮารัสยะ<br />ยุคทะ-เชชทัสยะ คารมะสุ</em><br /><em>ยุคทะ-สวัพนาวะโบดัสยะ<br />โยโก บะวะทิ ดุฮคะ-ฮา</em>
  
  </div>

  <div class="wbw">

  
  <em>ยุคทะ</em>&nbsp;&nbsp;-&nbsp;&nbsp;ประมาณ, <em>อาฮาระ</em>&nbsp;&nbsp;-&nbsp;&nbsp;การกิน, <em>วิฮารัสยะ</em>&nbsp;&nbsp;-&nbsp;&nbsp;การพักผ่อนหย่อนใจ, <em>ยุคทะ</em>&nbsp;&nbsp;-&nbsp;&nbsp;ประมาณ, <em>เชชทัสยะ</em>&nbsp;&nbsp;-&nbsp;&nbsp;ของผู้ทำงานเพื่อการดำรงชีวิต, <em>คารมะสุ</em>&nbsp;&nbsp;-&nbsp;&nbsp;ในการปฏิบัติหน้าที่, <em>ยุคทะ</em>&nbsp;&nbsp;-&nbsp;&nbsp;<wbr>ประมาณ, <em>สวัพนะ</em>&nbsp;&nbsp;-&nbsp;&nbsp;<em>อวะโบดัสยะ</em>&nbsp;&nbsp;-&nbsp;&nbsp;นอนและตื่น, <em>โยกะฮ</em>&nbsp;&nbsp;-&nbsp;&nbsp;ฝึกปฏิบัติโยคะ, <em>บะวะทิ</em>&nbsp;&nbsp;-&nbsp;&nbsp;มา<wbr>เป็น, <em>ดุฮคะ</em>&nbsp;&nbsp;-&nbsp;&nbsp;<em>ฮา</em>&nbsp;&nbsp;-&nbsp;&nbsp;ความเจ็บปวดหายไป
  
  </div>

  <div class="text-title">
  คำแปล
  </div>
  <div class="trans">

  
  ผู้ที่ประมาณนิสัยในการกิน&nbsp;&nbsp;การนอน&nbsp;&nbsp;การพักผ่อนหย่อนใจ&nbsp;&nbsp;และการทำงาน<wbr>สามารถขจัดความเจ็บปวดทางวัตถุทั้งปวงได้&nbsp;&nbsp;ด้วยการฝึกปฏิบัติตามระบบโยคะ
  
  </div>

  <div class="text-title">
  คำอธิบาย
  </div>
  <div class="purport">

  
  ความสุรุ่ยสุร่ายในเรื่องของการกิน&nbsp;&nbsp;การนอน&nbsp;&nbsp;การป้องกันตัว&nbsp;&nbsp;และเพศสัมพันธ์<wbr>ซึ่งเป็นอุปสงค์ของร่างกาย&nbsp;&nbsp;จะขวางกั้นความเจริญก้าวหน้าในการฝึกปฏิบัติโยคะ&nbsp;&nbsp;เกี่ยว<wbr>กับการกิน&nbsp;&nbsp;สามารถประมาณได้เมื่อเราฝึกยอมรับและกินเฉพาะ&nbsp;&nbsp;<em>พระสาดัม</em>&nbsp;&nbsp;อาหาร<wbr>ทิพย์เท่านั้น&nbsp;&nbsp;ตาม&nbsp;&nbsp;<em>ภควัต-คีตา</em>&nbsp;&nbsp;(9.26)&nbsp;&nbsp;คริชณะทรงรับการถวายพวกผัก&nbsp;&nbsp;แป้ง&nbsp;&nbsp;ผลไม้<wbr>ข้าว&nbsp;&nbsp;นม&nbsp;&nbsp;ฯลฯ&nbsp;&nbsp;เช่นนี้&nbsp;&nbsp;บุคคลในคริชณะจิตสำนึกได้รับการฝึกฝนให้ไม่กินอาหารที่ไม่ใช่<wbr>เป็นอาหารของมนุษย์&nbsp;&nbsp;หรืออาหารที่ไม่อยู่ในประเภทแห่งความดีโดยปริยาย&nbsp;&nbsp;เกี่ยวกับการ<wbr>นอนบุคคลในคริชณะจิตสำนึกจะตื่นอยู่เสมอกับการปฏิบัติหน้าที่ในคริชณะจิตสำนึก<wbr>ดังนั้น&nbsp;&nbsp;เวลาที่สูญเสียไปในการนอนโดยไม่จำเป็นถือว่าเป็นการสูญเสียอย่างใหญ่หลวง&nbsp;&nbsp;<em>อัพยารทะ-คาลัทวัม</em>&nbsp;&nbsp;บุคคลในคริชณะจิตสำนึกไม่สามารถทนได้ต่อเวลาแม้หนึ่งนาที<wbr>ของชีวิตที่ผ่านไปโดยไม่ปฏิบัติตนรับใช้องค์ภควาน&nbsp;&nbsp;ฉะนั้น&nbsp;&nbsp;การนอนจึงจำกัดไว้ให้น้อย<wbr>ที่สุด&nbsp;&nbsp;ตัวอย่างที่ดีเลิศในเรื่องนี้ได้แก่&nbsp;&nbsp;ชรีละ&nbsp;&nbsp;รูพะ&nbsp;&nbsp;โกสวามี&nbsp;&nbsp;ผู้ปฏิบัติตนรับใช้คริชณะอยู่<wbr>เสมอ&nbsp;&nbsp;และไม่สามารถนอนเกินสองชั่วโมงต่อวัน&nbsp;&nbsp;บางครั้งก็น้อยกว่านี้&nbsp;&nbsp;ทาคุระ&nbsp;&nbsp;ฮะริ<wbr>ดาสะ&nbsp;&nbsp;ไม่รับประทาน&nbsp;&nbsp;<em>พระสาดัม</em>&nbsp;&nbsp;และไม่นอนแม้แต่นาทีเดียวหากไม่เสร็จสิ้นการสวด<wbr>มนต์ภาวนาพระนามอันศักดิ์สิทธิ์ประจำวันบนประคำสามแสนพระนาม&nbsp;&nbsp;เกี่ยวกับเรื่อง<wbr>งาน&nbsp;&nbsp;บุคคลในคริชณะจิตสำนึกไม่ทำอะไรที่ไม่สัมพันธ์กับจุดประสงค์ของคริชณะ&nbsp;&nbsp;ดัง<wbr>นั้น&nbsp;&nbsp;งานของเขาจึงพอประมาณอยู่เสมอและไร้มลทินจากการสนองประสาทสัมผัส<wbr>เนื่องจากไม่เกี่ยวข้องกับการสนองประสาทสัมผัสบุคคลในคริชณะจิตสำนึกจึงไม่มีเวลา<wbr>ปล่อยสบายทางวัตถุ&nbsp;&nbsp;เพราะว่าเขาประมาณในการทำงาน&nbsp;&nbsp;การพูด&nbsp;&nbsp;การนอน&nbsp;&nbsp;การตื่น<wbr>และกิจกรรมอื่น&nbsp;&nbsp;ๆ&nbsp;&nbsp;ของร่างกายทั้งหมด&nbsp;&nbsp;จึงไม่มีความทุกข์ทางวัตถุสำหรับเขา
  
  </div>

<ul>
   <li><a href="../../6/16">
         Previous
   </a></li>
   <li><a href="../../6/18">
         Next
   <i></i>
   </a></li>
</ul>
</div>
<!-- footer should go here-->

</body>
</html>
