<!DOCTYPE html>

<html lang="th">
<head>
   <meta charset="utf-8">
   <title>ภควัต-คีตา ฉบับเดิม โศลก 6.29</title>

   <link rel='stylesheet' id='divi-fonts-css'  href='https://fonts.googleapis.com/css?family=Open+Sans:300italic,400italic,600italic,700italic,800italic,400,300,600,700,800&#038;subset=latin,latin-ext' type='text/css' media='all' />
   <link rel='stylesheet' id='et-gf-thai-css'  href='https://fonts.googleapis.com/earlyaccess/notosansthai.css' type='text/css' media='all' />

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/mp1fyr8d/bmfmo.css" media="all"/>
   <link rel="stylesheet" type="text/css" href="https://books.iskconthailand.com/wp-content/cache/wpfc-minified/qlw91dnk/bmfmo.css" media="all"/>

   <link rel="stylesheet" type="text/css" href="https://books.iskconthailand.com/wp-content/cache/wpfc-minified/868c5g01/c813i.css" media="all"/>
<style type="text/css" id="custom-background-css">
body.custom-background { background-color: #f9e6ca; }
</style>
</head>
<body class="page-template-default page page-id-21 page-parent page-child parent-pageid-10 custom-background et_button_no_icon et_pb_button_helper_class et_non_fixed_nav et_show_nav et_hide_primary_logo et_hide_mobile_logo et_cover_background et_pb_gutter linux et_pb_gutters3 et_primary_nav_dropdown_animation_fade et_secondary_nav_dropdown_animation_fade et_pb_footer_columns4 et_header_style_left et_pb_pagebuilder_layout et_no_sidebar et_divi_theme et-db et_minified_js et_minified_css">
<div class="bg-content" style="width:80%;margin-left:auto;margin-right:auto;">


<h1 style="text-align:center;"><a href="/bg">ภควัต-คีตา ฉบับเดิม</a></h1>
  <h1 class="chapter-title">
    <a href="../../6">
       บทที่-หก
    </a>
<!-- 6 -->
  </h1>
  <h1 class="chapter-title">
    ดยานะ-โยกะ
  </h1>
  <h2 class="text">
    โศลก 29
  </h2>
  <div class="devanagari">
    
      <div>
        सर्वभूतस्थमात्मानं सर्वभूतानि चात्मनि ।
        <br>
        ईक्षते योगयुक्तात्मा सर्वत्र समदर्शनः ॥ ६.२९ ॥
      </div>
      
  </div>
  <div class="sans">

  
  <em>สารวะ-บูทะ-สทัม อาทมานัม<br />สารวะ-บูทานิ ชาทมะนิ</em><br /><em>อีคชะเท โยกะ-ยุคทาทมา<br />สารวะทระ สะมะ-ดารชะนะฮ</em>
  
  </div>

  <div class="wbw">

  
  <em>สารวะ-บูทะ-สทัม</em>&nbsp;&nbsp;-&nbsp;&nbsp;สถิตในมวลชีวิต, <em>อาทมานัม</em>&nbsp;&nbsp;-&nbsp;&nbsp;อภิวิญญาณ, <em>สารวะ</em>&nbsp;&nbsp;-&nbsp;&nbsp;ทั้งหมด, <em>บูทา นิ</em>&nbsp;&nbsp;-&nbsp;&nbsp;สิ่งมีชีวิต, <em>ชะ</em>&nbsp;&nbsp;-&nbsp;&nbsp;เช่นกัน, <em>อาทมะนิ</em>&nbsp;&nbsp;-&nbsp;&nbsp;ในตนเอง, <em>อีคชะเท</em>&nbsp;&nbsp;-&nbsp;&nbsp;เห็น, <em>โยกะ-ยุคทะ</em>&nbsp;&nbsp;-&nbsp;&nbsp;<em>อาทมา</em>&nbsp;&nbsp;-&nbsp;&nbsp;ผู้<wbr>ที่ประสานในคริชณะจิตสำนึก, <em>สารวะทระ</em>&nbsp;&nbsp;-&nbsp;&nbsp;ทุกหนทุกแห่ง, <em>สะมะ-ดารชะนะฮ</em>&nbsp;&nbsp;-&nbsp;&nbsp;เห็นด้วย<wbr>ความเสมอภาค
  
  </div>

  <div class="text-title">
  คำแปล
  </div>
  <div class="trans">

  
  โยคีที่แท้จริงจะเห็นข้าอยู่ในทุก&nbsp;&nbsp;ๆ&nbsp;&nbsp;ชีวิต&nbsp;&nbsp;และเห็นทุก&nbsp;&nbsp;ๆ&nbsp;&nbsp;ชีวิตอยู่ในข้า&nbsp;&nbsp;อันที่จริง<wbr>บุคคลผู้รู้แจ้งแห่งตนเห็นข้าภควานองค์เดียวกันทุกหนทุกแห่ง
  
  </div>

  <div class="text-title">
  คำอธิบาย
  </div>
  <div class="purport">

  
  โยคีผู้มีคริชณะจิตสำนึกเป็นผู้เห็นที่สมบูรณ์&nbsp;&nbsp;เพราะเขาเห็นคริชณะองค์ภควาน<wbr>ทรงสถิตภายในหัวใจของทุกคนในรูปอภิวิญญาณ&nbsp;&nbsp;<em>(พะระมาทมา&nbsp;&nbsp;)&nbsp;&nbsp;อีชวะระฮ&nbsp;&nbsp;สารวะ-&nbsp;&nbsp;บูทานาม&nbsp;&nbsp;ฮริด-เดเช&nbsp;&nbsp;่รจุนะ&nbsp;&nbsp;ทิชทะทิ</em>&nbsp;&nbsp;องค์ภควานในรูปของ&nbsp;&nbsp;<em>พะระมาทมา</em>&nbsp;&nbsp;ทรงสถิตภายใน<wbr>หัวใจของทั้งสุนัขและพราหมณ์&nbsp;&nbsp;โยคีผู้สมบูรณ์รู้ว่าพระองค์ทรงเป็นทิพย์อยู่เสมอ&nbsp;&nbsp;และ<wbr>ไม่มีผลกระทบทางวัตถุในการที่ทรงประทับอยู่ทั้งในสุนัขและในพราหมณ์&nbsp;&nbsp;นี่คือความ<wbr>เสมอภาคสูงสุดขององค์ภควาน&nbsp;&nbsp;ปัจเจกวิญญาณสถิตในหัวใจเฉพาะของตนเองเท่านั้น<wbr>มิได้สถิตอยู่ในหัวใจของผู้อื่นทั้งหมด&nbsp;&nbsp;นี่คือข้อแตกต่างระหว่างปัจเจกวิญญาณและอภิ<wbr>วิญญาณ&nbsp;&nbsp;ผู้ที่มิได้ฝึกปฏิบัติโยคะอย่างแท้จริงจะไม่สามารถเห็นได้อย่างชัดเจน&nbsp;&nbsp;บุคคล<wbr>ในคริชณะจิตสำนึกสามารถเห็นคริชณะทั้งในหัวใจของผู้ที่เชื่อและผู้ที่ไม่เชื่อ&nbsp;&nbsp;ใน&nbsp;&nbsp;<em>สมริทิ</em><wbr>ได้ยืนยันไว้ดังต่อไปนี้&nbsp;&nbsp;<em>อาทะทัทวาช&nbsp;&nbsp;ชะ&nbsp;&nbsp;มาทริทวาช&nbsp;&nbsp;ชะ&nbsp;&nbsp;อาทมา&nbsp;&nbsp;ฮิ&nbsp;&nbsp;พะระโม&nbsp;&nbsp;ฮะริฮ</em>&nbsp;&nbsp;องค์<wbr>ภควานทรงเป็นแหล่งกำเนิดของมวลชีวิต&nbsp;&nbsp;ทรงเปรียบเทียบเสมือนกับพระมารดาและผู้<wbr>ค้ำจุน&nbsp;&nbsp;เฉกเช่นมารดาเป็นกลางกับลูก&nbsp;&nbsp;ๆ&nbsp;&nbsp;ที่ไม่เหมือนกันทุกคน&nbsp;&nbsp;บิดาสูงสุด&nbsp;&nbsp;(หรือมารดา)<wbr>ก็เช่นเดียวกัน&nbsp;&nbsp;ดังนั้น&nbsp;&nbsp;องค์อภิวิญญาณจึงทรงประทับอยู่ในทุก&nbsp;&nbsp;ๆ&nbsp;&nbsp;ชีวิตเสมอ
  
  </div>

  <div class="purport">

  
  ดูจากภายนอกทุก&nbsp;&nbsp;ๆ&nbsp;&nbsp;ชีวิตสถิตในพลังงานขององค์ภควานเช่นกัน&nbsp;&nbsp;ดังจะอธิบาย<wbr>ในบทที่เจ็ด&nbsp;&nbsp;พระองค์ทรงมีพลังงานพื้นฐานสองพลังงานคือ&nbsp;&nbsp;พลังงานทิพย์&nbsp;&nbsp;(สูงกว่า)<wbr>และพลังงานวัตถุ&nbsp;&nbsp;(ต่ำกว่า)&nbsp;&nbsp;สิ่งมีชีวิตถึงแม้ว่าจะเป็นส่วนของพลังงานเบื้องสูง&nbsp;&nbsp;แต่อยู่<wbr>ในสภาวะของพลังงานเบื้องต่ำ&nbsp;&nbsp;ฉะนั้น&nbsp;&nbsp;สิ่งมีชีวิตจะอยู่ในพลังงานขององค์ภควานเสมอ<wbr>ทุกๆ&nbsp;&nbsp;ชีวิตสถิตในพระองค์ไม่ทางใดก็ทางหนึ่ง
  
  </div>

  <div class="purport">

  
  โยคีเห็นด้วยความเสมอภาคเพราะเห็นมวลชีวิต&nbsp;&nbsp;ถึงแม้จะอยู่ในสภาวะที่แตก<wbr>ต่างกันตามแต่ผลกรรม&nbsp;&nbsp;ในทุก&nbsp;&nbsp;ๆ&nbsp;&nbsp;สถานการณ์ก็ยังคงเป็นผู้รับใช้ขององค์ภควาน&nbsp;&nbsp;ขณะ<wbr>ที่อยู่ในพลังงานวัตถุสิ่งมีชีวิตรับใช้ประสาทสัมผัสวัตถุ&nbsp;&nbsp;และขณะที่อยู่ในพลังงานทิพย์เขา<wbr>จะรับใช้องค์ภควานโดยตรง&nbsp;&nbsp;ไม่ว่าในกรณีใดสิ่งมีชีวิตเป็นผู้รับใช้ของพระองค์&nbsp;&nbsp;วิสัยทัศน์<wbr>แห่งความเสมอภาคนี้สมบูรณ์อยู่ในบุคคลผู้มีคริชณะจิตสำนึก
  
  </div>

<ul>
   <li><a href="../../6/28">
         Previous
   </a></li>
   <li><a href="../../6/30">
         Next
   <i></i>
   </a></li>
</ul>
</div>

</body>
</html>
